XIV. Non pertinere ad imaginum adorationem, ut illi dicunt,
quod scriptum est: 'Iacob Pharaonem benedixit's
Quod sepe memoratus patriarcha Iacob Pharaonem non adorasse, sed benedixisse
legatur, superius dictum est. Nune vero, quia in alia eiusdem vanissimia synodi lec-
tione 'benedictio' quodammodo posita est pro 'adoratione', breviter *exsequendum est.
Quoniam quidem tantis est illius vanitatis scriptura ignorantiae obsita caliginibus,
at
nec sequentia praecedentibus nec praecedentia convenire videantur sequentibus, et.
ut se habet vanitas mendacium, semper fugitiva, semper caduca semperque labentia se-
quitur dicente Salomone: Qui incumbit mendaciis, hie pascit ventos, ipse autem sequitur
ares volantes. Ut ergo imaginum adorationem, in quarum amore eorum mens pendet
et totius sanctitatis propositum est, stabiliant, plurima verba vel sensus, que ad aliud
pertinent, in 'adorationem' mutare affectant.
Nam et hoc, quod idem sanctus vir Pharaonem benedixit, non ad eandem bene-
dictionem pertinere putant, quam solent plerumque exsules civibus, subditi prelatis,
pauperiores ditioribus et quam maxime senes, qui sibi quaedam commoda inpendunt,
exhibere, sed ad nescio quam adorandarum imaginum picturam, quae nimirum tanto
inutilis est, quanto minus sue utilitatis efficaciam potest loquendo edicere. Aiunt enim:
'Benedixit Iacob Pharaonem, sed non ut Deum benedixit; adoramus nos imaginem, sed
non ut Deum adoramus'. o inconveniens conparatio! o hebes coniectura! O stoli-
dissima dictio Similem dicis benedictionem, quam sanctus patriarca regi exhibuit,
qui prae ceteris dilectissimo filio insigne contulit potestatis, 'qui sibi cum universa
prole uberem ad inhabitandum glevam concessit, qui sibi non cuiuscunque provinciae
portionem, sed totius sui imperii terrae donavit obtionem, adorationi, quam imaginibus
exhibes, quae adorantibus nil praeter rei memoriam, cuius sunt, exhibere valent!
Benedixit itaque Iacob Pharaonem, non ut Deum, quem omnis creatura benedicit
et laudat, neque ut picturam, quam manus artificis aptat, sed ut hominem, cui propter
sublimitatem concesse a Deo potestatis honor est exhibendus. Benedixit, inquam, eum,
non ut imaginem insensatam, sed ut rationalem hominem; non ut industria pictoris
compaginatum, sed ut ad Dei imaginem et similitudinem conditum; non ut in parie-
tibus inmobiliter stantem, sed ut sibi vel proli prospera commodantem; et, ut ita
dixcrim, benedixit Israhel regem, qui eiusdem spiritus nectare delibutus erat, qui
postmodum per Apostolum dicturus esset: Benedicite et nolite maledicere, qui non solum
pro eo, qui se et sobolem opulentia rerum ditabat, sed pro calumniantibus et persequen-
tibus orare deberet. Non itaque huiuseemodi benedictio, quae profecto bone retribu-
tionis causa exstitit celebrata, imaginum adorationi congruit; quac neque se adoran-
tibus neque adorare spernentibus quandam pro qualitate meritorum possunt inferre
retributionem.
