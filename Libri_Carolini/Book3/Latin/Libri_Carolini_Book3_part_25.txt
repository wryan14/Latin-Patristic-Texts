XXV. Quod non ideo adorande sunt imagines, quod per eas,
ut illi dicunt, nonnulla signa monstrata fuisse putentur3,
cum tamen non omnes res adorentur, per quas vel in quibus
miracula apparents.
Hoc etiam illis ad suum errorein adstruendum familiare est, quod per quasdam
imagines nonnulla miracula facta fuisse perhibent, quod tamen nee veteris nec novi
Testamenti pagina demonstrat. Que quidem etsi uspiam visa vel andita fuisse pro-
barentur, dubitandum erat, ne forte tortuosi serpentis flexuosissimis meandris viderentur
vel audirentur, qui, cum sit teterrimus et tenebris sug nequitiae obsitus, transfigurat
se in angelum lucis, audens se dicere lucem.
Multa etenim signa multaque miracula per angelos refugas vel etiam per eorum
sequaces fiunt, qui, dum sintb spiritales potentiae et, ut ita dixerim5, spiritales nequitiae,
et prophetias infelicibus quibusque inpertiunt ct virtutes multas per suos satellites
faciunt. De quibus erunt illi°, qui dicturi sunt: Domine, Domine, nonne in nomine tuo
prophetavinus et in nomine tuo daemonia eiecimus et in nomine tuo virtutes multas
fecimus? Quibus internus d arbiter dicturus est: Nescio vos. Quia igitur signa plerum-
que diabolico instinctu fiunt, ideo beatissimus Gregorius 6, sanctae Romane ecclesic
antestis dixit: Nolite, fratres mei, amare signa, quae possunt cum reprobis haberi com-
munia. Sanctissimus quoque Augustinus a demonibus miracula fieri, similia miraculis,
quae fiunt per sanctos servos Dei. his verbis testatur. Ait enim: Non oportet moveri,
cum magicis artibus miracula frent plerumque similia miraculis, quae fiunt per sanctos
servos Deia, sicut scriptum est in Exodo, quod magi Pharaonis fecerunt nonnulla simi-
liter, sicut fecit Moyses. Non ergo haec oportet mirari, quia omnia, quae visibiliter
fount, etiam per inferiores potestates aeris huius non absurde fieri posse creduntur. Sed
hoc interest, quod, cum sancti talia faciunt, in nomine Dei Domini omnium rerum de
sublimioribus apparatibus inbetur inferiori creature; cum autem mali homines magicis
artibus operantur, similia, in manus suas dantur, cum exaudiuntur a demonibus. Digni
sunt enim, qui tali exauditione decipiantur, ut poena illis fiat hoc, quod videntur impe-
trare beneficium, cum eis exhibent quasi privatim inferiores potestates quaedam mira-
cula, ut eos habeant subiugatos, permissu tamen divino pro meritis *animarum sua cuique
tribuuntur.
Unde signa et miracula, quae illi dicunt in imaginibus apparuisse, si non
apparuerunt, sicut et nulla hoc authentica tradit historia, mendacium est, et mendacio,
quicumque veritatis sunt servi, uti non debent, quoniam, ut ipsa Veritas ait, nemo potest
duobus dominis servire. Quae si apparuerunt et per fantasticas quasdam obumbrationes
ad inliciendas mentes apparuerunt, periculosissimum est, ne forte calliditatis sue astu
antiquus hostis, dum mira quedam demonstrat, ad inlicita peragenda fraudulenter
suadeat. Si vero apparuere in veritate signa, quod tamen fieri nullius certis lectionis
probatur documentis, et nec mendacio illorum in hac parte sententia subiacet nec
fraudulentis hostis machinationibus secundum exempla, quae superius monstrata sunt,
sed Dei operatione gesta probantur, cui cuncta sunt possibilia, cui nil inpossibile est,
animadvertendum summopere est, quod, cum multa et stupenda nutu Dei per quas-
dam creaturas vel etiam in quibusque creaturis peracta fuerint, non omnia, in quibus
vel per quas facta sint, adoranda credantur, quoniam quidem omnipotens Deus signa
pleraque, quae mortalibus ostendit, quae per res quasdam visibiles et tractabiles fecit,
quatenus visibilium et mortalium hominum duritiam rebus visibilibus molliret, non ideo
fecit, ut quarundam rerum celebrandam statueret adorationem, quippo qui se solum
adorare, solum pracepit et colere.
Numquidnam quia Dominus de rubo in igne Moysi loquutus est, ideo rubi
adorandi sunt? Non enim ideo in rubo apparuit, ut rubi materiam adorandam per-
censeret, sed ut per eius spinas peccata, pro quibus lex venerat, demonstraret. Quia
ergo rubus radicem non habet spinis armatam, cum in superioribus spinis densetur,
in eo evidenter peccata non esse ex natura monstrantur. Quae ideo ab igni non est
combusta, ut innueret per legem peccata non esse delenda, sed tantummodo ostensa,
Lex enim peccata tantummodo ostendit, gratia autem, quae per Christum data est,
peccata, quae lex monstraverat, curavit. Quia ergo in igne Dominus apparuit, non
ideo ignem adorandum decrevit, sed in ea natura apparere voluit, quae semper ad
. alta conscendere contendit. Quia igitur in monte dignatus est apparere, non montium
adorationem creditur statuisse, sed quia rationabiliter factum est, ut caelorum rex in
ea re appareret, quae semper alta appetit, et non in humili, sed in alto loco, ut et
. se altissimum demonstraret et suos sequaces ad alta conscensuros evidentissime
ostenderet. Numquid quia circumeisione* acutissimo lapide facta legislator tre-
mendi iudicis iram et mortis interitum evasit, lapides adorandi sunt? Merito enim
legislator angelum in se tam infestum vidit, quia habitans in terra Madian tilium
circumeidere neglexit, et qui Dei Abrahe nuntius erat, signum fideia Abrahae in
filio non ferebat, in quo gloriari Iudaeos sciebat. Quie non ideo lapide circum-
ciditur®, "ut lapidum ex hoe facto adoratio firmetur, sed ut per Christum, qui
est lapis angularis, peccata amputanda et mortis pericula evadenda ostendantur.
Numquid quia virga toties in serpentem conversa, toties legitur in virge rigorem
redacta, quae typicis figuris Christum de vita in mortem, de morte innuit redisse
ad vitam, aut quia eadem virga, quam Christi diximus gestasse figuram, maris
rubri3, baptismatis videlicet, unda divisa ad terram repromissionis, id est ad caelestia
regna populo Dei pergenti transitum praebuit, ideo virge adorandae sunt? Num-
quid quia aquae amare2 ligno induleate leguntur, quae legem non inmerito Christi
ligno indulcatam et spiritali dulcedine populorum mentes satiendas innuunt, ideo
ligna adoranda sunt? Numquid quia serpentis enci inspectio, qui Christi mortem
praefiguravit in ligno, populum a serpentum morsibus, id est ab spirituum inmundo-
rum mortiferis persuasionibus, salvavit, ideo aut aes aut serpentes adorandi creduntur ?
Numquid quia percussa silex exustis in arvis laticum fluenta produxit et sitientem
populum sitis ariditate liberavit, quae nimirum Christi figuram gessit, qui est lapis de
monte abscisus sine manibus praecidentium, qui evangelice predicationis fluentis sitim
incredulitatis a fidelium mentibus fugat, qui quotidie intonat: Si quis sitit. veniat ad
me 'et bibat, ideo aut lapides creduntur adorari ant latices? Numquid quia virga 5
Aaron, qua beatae virginis partus innuitur, naturali lege calcata nulla humane opera-
tionis inrigatione fecundata floruit et fronduit et protulit nuces, ideo virgae adorande
creduntur ?
Numquid quia sancto Hierobaal sicca area madido vellere aut madens area
sicco vellere apparuit, quo miraculo totius mundi gentilitatem caelesti rore inmu-
nem, Israhelitici solummodo generis vellus madidum divini verbi imbre, ac post-
modum pro culpa perfidiae eundem populum suae infidelitatis siccitate arentem mundi-
que gentilitatem sacrae fidei rore perfusam significari manifestum est, ideo aut areq
aut vellera adoranda sunt? Numquid quia Samson mandibula asini mille viros pere-
mit eiusdemque mandibule molare evulso aquarum fluentis satiatus est typum "gerens
nostri Mediatoris, qui morte sua aerias potestates devicit et spiritalibus fluentis
fidelium, qui utique membra eius sunt ¹, arentia corda inrigavit, ideo mandibule aut
molares adorandi sunt? Numquid quia Helias pallio suo, per quod Dominice in-
carnationis mysterium figuratum est, per quod Iordanis, baptismatis videlicet, unda
introitur, Iordanem divisisse legitur, ideo pallia adoranda creduntur? Numquid quin
Naaman8 Syrus in flumineo lavacro lepre contagio ablutus est, per quem gentilitas
*Christi baptismate ab idolorum contagione abluta figurata est, ideo flumina adoranda
sunt? Numquid quia viro sancto Helisaeo Spiritus sancti adventus eatenus dilatus
est, quatenus psaltes* adplicaretur , adplicato vero psalte Spiritus sanctus illius se pro-
fudit precordiis, per quem Indaicus populus significatur, qui Spiritus sancti adventum
ideo nune minime recipit, quia et incarnationem Redemptoris minime in credendo
suscipit, quam cum mox ut cirea mundi terminum perceperit, Spiritus sancti flamine
et omnium charismatum donis exornabitur, ideob psaltes adorari debebitb? Numquid
ergo quia fimbria Dominice vestis, cuius adtactu femina sanitatem recepit, quain
Dominice incarnationis credulitatem, per quam gentilitas sanata est, significare superius
iam diximus, ideo fimbriae adorande sunt Aut quia Petri umbra infirmi d sanati
sunt, ideo umbre adorande sunt°?
Non igitur, ut superius praemisimus, omnes res, per quas vel in quibus mira-
cula quaedam Dei ordinatione monstrata sunt, quodammodo adorande creduntur. Quod
si hae res, in quibus miracula apparuere, adorande non sunt ¹, multo minus imagines
adorande creduntur, in quibus vel per quas quaedam miracula apparuisse nulla authen-
tica lectione monstratur,
