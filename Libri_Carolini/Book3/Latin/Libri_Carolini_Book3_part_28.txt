XXVIII. Inutile et demens et errore plenum dictum, quod di-
cunt: 'Qui Deum timet, honorat omnino, adorat et veneratur
sienti Filium Dei Christum Deum nostrum et signum crucis
eius et figuram sanctorum eius'1
Est quoque et in hoc insanissimum ct ab omni penitus cautela remotum, quod
dieunt: 'Qui Deum timet, honorat omnino, adorat seu veneratur sicuti Filium Dei et
signum crucis eius et figuram sanctorum eius'.
Quantum ergo distet mysterium Dominicae crucis, ad quod intelligendum reve-
latos nos docet oculos habere Apostolus, ut intelligamus, quae sit altitudo et longitudo
et latitudo crucis Christi et profundum, in superioribus huius operis partibus* Domino
opitulante monstratum est et quantum distet adoratio et cultura soli Deo debita ab'
adoratione et cultura, quam illi imaginibus exhibendam asseverant, in hoc tertio libro, cum
verba Constantini Constantiae Cypri episcopi, seu Euthimii 4, Sardensis episcopi, dis-
cuteremus, prout nobis Dominus opem ferre dignatus est, disseruimus. Nune vero,
quantum timor Domini ab adoratione imaginum distet, breviter Domino auxiliante
disseramus.
Dicunt enim: 'Qui timet Deum, adorat omnino imagines sicut Filium Dei'. Num-
quidnam omnes patriarchy et prophety, quia imaginum adora'tionem sprevere, ideo
Deum credendi sunt non timuisse? Aut Apostoli quia nusquam leguntur cclebrasse
imaginum adorationem, ideo Dei non habuisse dicendi sunt timorem, aut sanctorum
martyrum, anachoritarum? seu etiam cunctorum generaliter ecclesiasticorum virorum
turbe, quos constat in Dei servitio devotissime militasse, ideo timorem Domini putandi
sunt non habuisse, eo quod imaginum adorationem nusquam leguntur vel probantur
celebrasse? Non enim sanctissimus vatum David adorationem imaginum se doctu-
rum, sed Dei timorem dicebat, cum credentes omnes in Christi persona filios nun-
cupans blandis exhortationibus ad se venire hortabatur dicens: Venite, filii, audite
me, timorem Domini docebo vos. Nec uspiam imaginum cultum, sed timorem Domini
sanctum testatur dicens: Timor Domini sanctus permanet in sacculum seculi. Ncc
quempiam, qui imagines adorat, sed qui Deum timet, beatum nuncupat dicens: Beatus
vir, qui timet Dominum, in mandatis eius cupiet nimis; et iterum: Beati omnes, qui
timent Dominium, qui ambulant in viis eius. Non enim ait, ut illi absurdissime dele-
rant 'Qui timet Dominum, adorat imagines', sed ait: Qui timet Dominum, in man-
datis eius cupiet nimis.
Unde liquidissime patet timorem Domini non in adoratione imaginum, sed in
voluntate et instantia mandatorum Dei esse. Non enim idem 'sanctus vir oculos
Domini super cos, qui imagines adorant, sed super eos, qui timent eum, testatur, cum
dicit: Ecce oculi Domini super timentes eum et in eos, qui sperant in misericordia eius;
nee ait: 'Adorate imagines, quoniam nihil deest adorantibus eas'; sed ait: Timete
Dominum omnes sancti eius, quoniam nihil deest timentibus eum; sed neque initium
sapientiae imaginum adorationem, sed Domini testatur timorem dicens: Initium sapientiae
timor Domini. Quod quidem praeceptum* Dominici timoris ita per Moysen legitur
institutum: Post Dominum Deum vestrum, inquit, pergite et ipsum timete et pracepta
eius custodite et vocem eius audite et acquiescite ei. Inter quae salutaria praecepta
nusquam imaginum adoratio legitur instituta. Cum ergo imaginum adoratio in b divinis
eloquiis inveniatur prohibita, timori Domini, qui tot divinae legis oraculis commenda-
tur, nullatenus est coequanda.
Flores igitur, quibus timor Domini haberi iubetur, quos per vastissimos divinac
legis campos inpigro ungue discerpsimus, ordo exposit, ut sub brevitate digeramus,
quibus et lectoris animus mulceatur et, si quis illis rerum sensu carentium adorationem
aequare conatur, pudore et reverentia indui cogatur. In Proverbiis namque dicitur:
Timor Domini adiciet dies; anni autem impiorum minuentur. Item in Proverbiis:
Munitior iusti timor Domini: contritio autem operantibus mala. Item in Proverbiis
Timor Domini viro in vitam; qui autem sine timore est, commorabitur in loco, quem
non visitat scientia. Item in Proverbiis: Timor Domini disciplina sapientiae, et glo-
riam praecedit humilitas Item in Proverbiis: Non emuletur cor tuum peccatores, sed
in timore Domini esto tota die. Item in Proverbiis: Beatus, qui metuit omnia per
timorem, nam qui duro est corde, incidet in mala. Item in Ecclesiastico: Initium
sapientiae timor Domini, et cum fidelibus in utero concretus est, et cum electis seminibus
creatur et cum iustis et sensatis agnoscitur. Item in Ecclesiastico: Timor Domini scien-
tiam agnoscet, sanctitatem castitas custodiet et instificabitur cor, iocunditatem atque gau-
dium dabit. Item in Ecclesiastico: Timenti Dominum bene erit et in diebus consum.
mationis illius benedicetur. Plenitudo sapientiae timere Dominum, et plenitudo de fruc-
tibus eius; omnem domum illius implevit a generationibus, et receptacula de thesauris eius.
Corona sapientie timere Dominum, utraque autem sunt dona Dei. Item in Ecclesia-
stico: Timor Domini expellit peccatum, nam qui sine timore est, non poterit justificare.
Item in Ecclesiastico: Non sis incredibilis timori Domini et ne accesseris ad eum duplici corde.
Item in Ecclesiastico: Qui timent Dominum, "non erunt incredibiles verbo eius, et qui diligunt
illum, conservabunt viam eius; qui timent Dominum, parabunt corda sua et in conspectu illius
sanctificabunt animassuas; qui timent Dominum custodient mandata eius et patientiam habebunt
usque ad inspectionem eius. Timor Domini non dispicere iustum hominem pauperem et non
magnificare virum peccatorem divitem. Item in Ecclesiastico: Omnis sapientia timor Domini,
et in illa timere Deum. Item in Ecclesiastico: Non est in timore Domini minoratio.
Timor Domini sicut paradisus benedictionis®. Item in Ecclesiastico: Si non timorem
Domini tenueris instanter, cito subcertetur domus tua. Item in Ecclesiaste : Finis omnis
verbi auditor Dei, Deum time et mandata eius custodi, quoniam hoc est omnis homo;
quia omne hoc opus adducet Deus in iudicium in omni dispectu sive bonum sive malum.
Item in Proverbiis: Timor Domini odit malum, etiam contumeliam et superbiam et vias
malorum.
Hie ergo timor, qui his testimoniis non imaginum adorationis est indicium, sed
bonorum operum incrementum, a° fidelibus est tenendus. Est et alius timor&, de quo
dicitur: Perfecta caritas foras mittit timorem, quia videliect hie timor inpellit hominem
ad omnia bonorum operum exercitia, ille vero, quem caritas foras abigit, nec tollerare
sinit vigilias sive iciunia vel cetera huiuscemodi nee perpeti pro Christi nomine vene-
randa martyria. Sicut enim duo sunt "genera temptationum, unum videlicet quo
quis decipitur - unde est illud: Deus neminem temptat, ipse autem intemptator
malorum est aliud quo quis divina examinatione probatur - unde est illud:
Temptat ros Dominus Deus rester, sive: Temptavit Deus Abraham, iuxta quem modum
inulta in Scripturis sanctis diligenti indagatione pervestigata inveniuntur -, ita nimi-
rum duo sunt timores, unus, quem caritas foras mittit's, ct alter°, qui est bonorum
operum initium, quem caritas nutrit.
Nam si initium timoris Domini imagines adorare est, ut illi garriunt, constat
oinnes sanctos, qui utique Deum timuisse creduntur, imagines adorasse, et si omnes
sancti, qui vere Deum timuisse creduntur, imagines adoravere, constat eos crea-
toris monitis contraisse, qui creaturas adorare inhibuit seque solum adorare insti-
tuit. Non autem creatoris monitis in adorando creaturas contraisse credendi sunt.
Non igitur initium timoris Domini, ut illi garriunt, imagines adorare est. Quo docu-
mento adprobatur initium timoris Domini non in adoratione rerum sensu carentium,
sed in observatione esse Dominicorum praeceptorum. Ille etenim veraciter Deum timet,
qui cunctis vanitatibus spretis illi se soli fide et operibus serviturum exhibet.
