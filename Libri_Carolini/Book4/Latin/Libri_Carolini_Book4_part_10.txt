X. Quod nulla evangelii leetio tradat Iesum ad Abgarum
imaginem misisse, ut illi dicunt &
Evangelium est bonum nuntium, et r√©vera bonum nuntium, quoniam, qui id
suscipiunt, filii Dei vocantur. Est3 enim amnis quadrifluus ab uno ineffabili paradysi
fonte progressus et in quattuor amnes insigniter derivatus et ad arentia corda inriganda
salubriter emissus. Est via, quae ducit ad vitam, est lux a tenebris vitiorum reducens
et inoffenso calle gressus mortalium ad caelestia dirigens. Est urbis florentissimae
munimentum, in quo firmiter stare praestantissimum vitae emolumentum, a quo rece-
dere periculosissimum detrimentum est. Sunt fluenta veritatis, quae fallere fallique
nesciunt. In quorum vastissimis amnibus, cum plura Dominicorum gestorum insignia
habcantur, cundem Dominum Abgari cuiusdam regis epistolam suscepisse eique reci-
procam destinasse minime habetur. Quae duae epistolae cum a sancti evangelii
lectione sint penitus extraneae et a beato Gelasio 5, Romanae urbis antestite, vel a
ceteris aeque catholicis et orthodoxis viris inter apochrifas scripturas prorsus deputatac,
con sunt in testimonium quodammodo producendae, quia ad ea, quae in quaestionen
veniunt adprobanda vel inprobanda, sicut et ceterae apochrifae scripturae minus sunt
iloneae. Harum ergo textus cum sit ab evangelistis minime in codicibus evangelio-
rum taxatus et merito a catholicis inter apochrifa deputatus et ab istis ob adorandarum
imaginum errorem adstruendum in synodo adlatus, nec suis quidem vel tenuiter favet
sequacibus, praesertim cum ibidem nequaquam Abgarus Domino imaginem quandam
adoraturus postulasse legatur aut idem omnium Dominus eidem Abgaro quandam ima-
ginem adorandam destinasse perhibeatur.
Si vero hi, qui earum lectione suum errorem fulcire moliuntur, easdem epistolas,
unam a Domino susceptam, alteram missam, adfirmare velint dicentes non omnia scripta
in evangelio, quae a Domino dicta vel facta sunt, et utantur testimonio Iohannis dicentis:
Multa guidem et alia signa fecit lesus in conspectu discipulorum suorum, quae non sunt
scripta in libro hoc, advertant hoc de miraculis, non de epistolis, de signis, non de
constitutionibus intellegi posse. Quod vero ipsae epistolae ab evangelica lectione re-
motae 'et a catholicis inter apochrifa deputate sint et in carum lectione adorandarum
imaginum nulla documenta habeantur, manifestum est.
Nos ct imaginum adorationem spernimus ct eas inter apochrifa legentes omnia
probamus et, quae bona sunt, retinemus.
