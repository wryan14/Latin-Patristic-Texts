XXVI. Contra eos, qui imagines sanctas et sacratas dicunt
easque in viis sive in plateis, quae plerumque pollutae sunt,
poni iubent1
Iungunt itaque hi, de quibus sermo est, in hoe negotio duas res, que sibi
utrimque repugnant, cum videlicet sepissime memoratas imagines sanctas et venerandas
nuncupant easque in viis sive in plateis, que plerumque pollute sunt, ponendas' esse
asseverant. Sicut enim non convenit luci et tenebris, calido et frigido, ita nimirum
non convenit sanctitati et contaminationi, puritati et inpuritati. Unde magna ex parte
808 errare constat, cum eas et sanetas esse asserunt et in locis contaminatis statuendas
esse decernunt. Patescit namque quodammodo in hoc corum censura, qui eas in viis
sive in urbium vicorumque plateis poni percensent, quod hae sanctitate careant, sicuti
et carent, cum scilicet, si sanctae esse crederentur, in locis sanctis poni censerentur.
Omne sanctum mundum est, nihil mundum inpurum, nihil ligitur sanctum inpurum.
Et si haee inpurorum locorum sedes secundum illorum censuram "quaerunt, inmun-
ditiam, que sanctitati contraria est, non spernunt; et si inmunditiam non spernunt,
nequaquam sanete dici possunt. Si igitur inpurorum locorum sedes querunt, sanete
nuncupari nequaquam possunta
Nam ut cetera exempla taceamus, quibus doceri potest unamquamque rem non
inconvenienti, sed convenienti potius rei adhibendam esse debere, ipsorum etiam
eloquentie principum precepta proferamus, qui in eloquentia hoc observandum penitus
censuerunt, ut res, locus, tempus, persona consideretur, ne dicantur gravia levibus,
ne vereconda inverecundis, ne lasciva seriis, ne inpudica pudicis, ne incesta castis,
ne ridicula tristibus, ne profana religiosis, sed omnia in eloquentiae arte ita essent
convenientia, ut nil inconveniens, nil repugnans, sed singula pro locorum et temporum
qualitate moderata manerent. Si ergo in eloquentie arte hoc ab oratoribus observari
iussum est, multo magis nobis in nostre religionis cultibus observandum est, ut singula
queque ad religionem pertinentia ita observentur atque ita habeantur, prout ratio sive
ordo exposcit.
