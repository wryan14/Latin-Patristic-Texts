XXVIII. Quod frustra suam synodum universalem nominant,
quam tamen constat ab universali non fuisse adgregatam
ecclesia,
Inter cetera deleramenta, quae in cadem synodo vel gesta vel scripta dicuntur,
hoc quoque non omnibus eorum deleramentis minus est, quod eandem synodum uni-
versalem noncupant, cum neque universalis fidei inconvulsam habeat puritatem neque
per universarum ecclesiarum gesta constet auctoritatem. Sicut2 enim ecclesia uni-
versalis est, quae Greco eloquio catholica dicitur, ita nimirum omne, quiequid ab eius
unitate non discedit, catholicum nuncupari potest. Omnis enim doctrina christiana
vel quelibet constitutio sive traditio talis esse debet, ut universali conveniat ecclesiae.
Quod nequaquam heretici observaverunt, qui per diversas mundi partes aliquibus
regionum partibus coarctati conventicula quaedam statuerunt, quibus et se et quam-
plures ab ecclesiastice unitatis consortio segregaverunt.
Cum ergo duarum et trium provinciarum praesules in unum conveniunt, si
antiquorum canonum institutione muniti aliquid praedicationis aut dogmatis statuunt,
quod tamen ab antiquorum Patrum dogmatibus non discrepat5, catholicum est, quod
faciunt, et fortasse dici potest universale; quoniam, quamvis non sit ab universi orbis
praesulibus actum, tamen ab uni'versorum fide et traditione non discrepat. Quod
crebro factum in plerisque mundi partibus quibusdam necessitatibus incumbentibus
scimus, Multa enim concilia gesta sunt, quorum institutionibus sancta munitur et
corroboratur ecelesia.
Si vero duarum aut trium provinciarum pracsules in unum convenientes nova
quaedam statuere cupientes conventicula quaedam faciunt, quia non cum universi
orbis ecclesia sentiunt, sed ab ea quadam ex parte dissentiunt, non est catholicum
quod faciunt, et ideo universale nuncupari non potest.
4.
Omne quod ecclesiasticum est, catholicum est, et omne quod catholicum est,
universale est; omne autem quod universale est, profanis vocum novitatibus 1 caret.
Omne igitur, quod ecclesiasticum est, profanis vocum novitatibus caret. Nam si haee
synodus vocum novitatibus careret et antiquorum patrum dogmatibus contenta esset,
universalis dici poterat. Non autem antiquorum Patrum dogmatibus contenta est, non
igitur universalis dici potest. Universitas namque ab URO cognominatur?, quod uno
multoties verso propagatur; nam multitudo unitatum vertendo in unum collecta uni-
versitas efficitur.
Universalem plane eamdem synodum non cunctaremur profiteri, nisi eam uni-
versalis ecclesiae dogmatibus sentiremus refragari.
