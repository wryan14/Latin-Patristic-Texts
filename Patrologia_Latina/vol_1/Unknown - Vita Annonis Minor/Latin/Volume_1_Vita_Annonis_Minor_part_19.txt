 (De gloria et humilitate et in divitiis paupertate et pro ecclesia laboribus.)
XVIII. Mirandum sane tantoque efferendum clarius quanto nostris saeculis est rarius eundem virum tantae humilitatis ad Deum tantae fuisse maiestatis ad saeculum sic mansuetum humilibus, ut omnes sibi pares aut superiores aestimaret, sic gloriosum potentibus, ut vix aequalem cognovere videretur. Cuius apud exteras quoque nationes quanta fuerit magnitudo nominis, hinc praeter alia aestimandum est, quod Anglorum Danorumque regibus amicitia iunctus, donis eorum et legationibus frequenter honorabatur, quod legatos suos ad Graeciam dirigens dominici ligni partem non modicam cum aliis regalium donorum insignibus inde suscepit, quodque regina Polonorum, fama nominis eius ducta, ad visendum eum properavit, cuius ditioni praefatum locum Saleveld cum adiacentibus tradidit amplia possessione acceptis ab eo variarum specierum et preciarum condignis pretiis. Sed quorsum haec et huiusmodi memorantur nisi, ut pateat, qualiter et in praesenti Deus se glorificantem magnificaverit?
Homines multi aeque glorientur, non tamen apud Deum, cumque divitiis aequiparentur aut praecellant, non aeque pauperiem ansentiantur Annonis. Qui cum in pauperes ac Dei ministros plurima expenderet, saepe de tantis opibus nec nummi pretium possidebat in loculis, id habens in proposito, ut omnia praemittens ad Deum nil humanae rapacitati post suum relinqueret decessum. Cuius instantia cotidiana sollicitudo omnium ecclesiarum, cuius erga filios tanta compassio, ut eos non animi solum, sed et corporis nonnunquam aegritudine parturiret. O quantus ecclesiarum ille defensor extitit, quam impenetrabilis hostibus Christi murus, qui summi boni pastoris imitator bonus, nunquam fuga mercennarii desilivit, sed lupos semper aut verborumseverae increpationis aut gladio iustae excommunicationis insectatus est, nonnunquam etiam impudentores quasi militari manu deterrens, porro contra omnes adversitates orationis invictae scutum opponens. Extant eius innumeri pro ecclesia sudores, nec est finis enarrandi cuncta, quae pertulit ab impiis, unum dumtaxat, quo orationis eius potentia declaretur, expediendum est.
