 Incipit liber secundus.

(Pr.) Ad memorandi nunc præsulis transitum vel ea, quæ post ipsius ad Deum migrationem meritorum eius insignia comperta sunt, articulum promoturi; pauca prius, quæ, dum adviviceret, manu Dei sibi cooperante peregit, replicamus. Sitque notum legentibus nos neque alia quam olim codicibus commendata evolvere neque, ut plura relatis fusie credantur, desiderare, cum plerosque sanctorum, qui aris ac pene ullis in vita sua miraculis claruerant, post mortem creberrimis constet enuisse magnalibus, plurimos etiam nullis aliquando signis celebratos solis operum perfectorum monimentis nomen sanctitatis sempiternum obtinuisse. Nonnulla tamen eorum, quæ ad sancti huius tumbam vel recentiori vel etiam nostra memoria feruntur contigisse nondum scriptis edita, curabimus expedire, nequid laudibus divinis videamur nostro silentio detrahere, quoniam, sicut passim incerta referentibus facile fides accommodanda non est, ita quæcumque certa cognitione innoterint, opera Creatoris celare neglectui immo despectui damnabili deputatur.

(Miraculum, quo absque clave capsam, qua sancti Georgii brachium continebatur, aperuit.)
(I.) In cenobio, quod vir sanctus in monte constituit, frater quidam molestiam languoris inciderat, nec erat, unde laboranti spes aliqua occurreret remedii. Aderat tunc ipse pontifex, qui nuncium velocissimum cum mandato Coloniam direxit, ut brachium sancti martyris Georgii quam celerime sibi mitteretur, asserens in hoc egroto certissime subveniendum, si liquorem, quo profundetur os sacratisimum, fide plenius epotaret. Presentato sibi, ut iusserat, in capsula brachio clavim ad reserandum petit, tuncque primum reminisciens nuncius hanc se nemine mentionem eius habente Colonia reliquisse querebatur. At pontifex, dum quasi temptans aperire duobus digitis seram leviter concussisset, testantibus qui aderant, ad primam digitorum eius impulsiionem dissiliente repagulo, tinnitus, ut ex violentis clavibus fieri solet, exortus est in tantum, ut præsentium aures acutissime feriens stuporem non minimum eis ingereret, cernentibus hominem Dei clavis officium absque clave paratissime peregisse.
