 (De iuvene, cuius venter per aquam ab eo benedictam detumuit.)

V. Inter hec adolescens quidam ventre in immensum turgente sibi suisque factus inutilis ad Annonis presentiam vehiculo tractus tanti doloris efflagitabat remedium. Tunc sanctus immantiate languoris afflictum miserans aquam benedixit, ex ipsa moribundum potavit et aspersit, signoque crucis alvo turgenti impresso iubet eum celeriter ad sua reduci spondens absentium certissimam saniatatem. Nocte protinus insecuta diu male concretus humor profluvio ventris egestus hominem pernicie absolvit. Qui integre sanatus propriis pedibus luce proxima ad sanctum recurrit Deum Deique servum magnis exaltans laudum vocibus.
