 (Qualiter orante illo musca sacramenti Dominici portionem reportavit.)

1. (XIII). Minimum id forte videatur, quod in parvo gestum est volatili musca, verum et in hoc orationis eius virtus non exigua predicanda est. Instabat hic sanctus una dierum salutaris sacrificii sollemnis et solitis sibi lacrimarum fluentis infusus semetipsum cordis mactabat in ara. Ventum est ad panis illius incorruptibilis fractionem, et parte in calicem demissa residuum inter digitos sacerdotis tenebatur, cum, ecce, illo tanti misterii consideratione precibus insudante musca, animal spurcissimum, subito impetu super Dominicum corpus irruit, creptamque morsu particulam cum maximo dolore sacerdotis avolans asportavit. Horruit autem animantis ac velut exsanguis effectus mentis angore vultus colore prodebat. Tum in oculos in celum, cor in Deum figens lacrimosa animi contritione de supernis auxilium flagitabat. Inter hec musca quasi violenter impulsa rediit murmure suo vim quam patiebatur, aperiens et fragmen, quod absulerat, aspicientie illo patenti restituit. Inde se volatu levans seorsum super altare ruit exanimis velut deficiendo tantoque flagitio penam excipiens. Tum vero meror, qui sancti pectus sauciaverat,totius in laudis iubilum vertitur et conversus innuit clerico, ut incensio musca consumeret. At ipse communionem sanctam Spiritus Sancti comitante gaudios suscepit, tum, quod et in tante vilitatis animante magnalia Dei patuissent, tum quia sacramenti portio tam preciosa licet exigua per illas moras, ne periisse videretur, reservata fuisset.
