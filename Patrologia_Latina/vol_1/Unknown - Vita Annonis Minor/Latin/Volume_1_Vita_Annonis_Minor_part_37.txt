 (De duobus a suspendio per eius personea similem formam liberatis.)

Erat in urbe Mogontiac regalis curie quodam tempore celebritas edicta, quo, dum a regni magnatibus undique properaretur, et hic pontifex iter accelerans quodam in loco pernoctare disposuit, in quo fama ferebatur, et regem nocte proxima mansiones accepturum. Ea die iuvenes duo provincialium iudicio sententiam damnationis innocenter acceperant statimque colla torquibus innodati ad suspendium urgebantur. Nullus erat miseris expurgandi locus aut venia, nulla contra legem iniqua defensio. Iam gelidus ossa pavor penetraverat, iam sola mortis expectatione stabant exanimes. Cum inter angustias ad exorandum Deum animati clamores validos ab intimis dabant, eius omnipotentiam, eius implorantes clementiam, quatinus intervenu cuiuscumque servi, sui, quomodo vellet, morti eos eximeret, quandoquidem at cunctis exclusa pietate nemo de presentibus esset, quem communis naturen consolacio ad misericordiam traheret. Audivit miserator Dominus invisibilemque visibiliter adesse iubens potestatem ad declarandum mortalibus suum super Annone testimonium in illius eam effigie potissimum voluit apparere. Namque, dum illi manibus ad tergum retroactis sursum traherentur, in ipso mortis et vite sevox duello hi, qui circumstabant, prelibatam de regis adventu famam replicantes pendentibus huiusmodi confabulationis auditum infundere. Protinus ambo tracti, corporalibus oculis in similitudinem quandam percepit sermonis quasi regem ipsum comitatu imperiali circumfusum conspiciunt, advenire magnae dignitatis clericum inter frequentias illas habentem, cuius habitudo faciei totam, in qua post agnitus Anno est, proprietatem exprimabat. Hic universis praetereuntibus solus in miseros pio conversus oculo locum quantocius adiit seque medium utriusque supponens, hac manu destruit, altera vero sinistrum usque ad medias noctis tenebras singulis in pedibus sustinuit. Nulla deinceps in liberandis eis mora pariter ab eo deposuit, pariter manuum vitaeque libertati ab eo redditi hac hortantis eos ad fugam voce sunt commoniti: "Cursu, qua placet, viam arripientes hinc, miserandi, secedite, liberator vester Deus, potens et clemens." His dictis eo disparente manifestam divinae bonitatis virtutem iuvenes admirati quamlibet adiacentium villarum effugii spe statuentes intrare. Mirumque in modum, cum plura se obvia ferrent diverticula, in solam, qua solatii caelestis minister Anno stationem metatus est, declinaver villam, et ex multis mansionibus non aliam quam, quo ipse successerat, domum petiere, cum tamen super eius nomine vel praesentia nil compertum haberent. At ubi conspexere virum, cuius similitudo a morte eos absolverat, totis concussi membris ad eius vestigia prociderunt, illum lacrimis, illum gratiarum actione summis maiestatis servum et amicum protestantes, per quem Deus eos diem cum nocte pendentes ad vitam servaverit. Credendi evidens id erat argumentum, quod feda facies operiente macie collis astrictorum visebantur adhuc torquium nodi expressi. Tunc presul solito suæ laudis impatiens illos quidem veluti fallaces repulit, innuit autem quibusdam clericorum, ut seorsum eis assumptis rem subtitler et causam damnationis illorum scrutarentur. Cumque illi nullis instructi fraudibus ad omnem inquisitionem simplicibus responsis occurrerent, res acceptione digna reperta est, dum et iuvenum probata est innocentia et cum insontium liberatione meritum Annonis effulsit. Ipse in laudem ... toris erumpens: "Non hęc," ait, "michi fas est asscribi, tua, Christe, sunt opera, tuę benignitatis in his declarantur magnalia, qui et pius innocentię protector, quomodo voluisti, ne perirent, misertus es insontibus." Aliquantis dein solidis in homines expensis iter propositum peragebat, ibatque, ut dictum est, de virtute in virtutem. Ibat, inquam, de virtute in virtutem, qui sic Marthę laboribus insudabat, ut Marię non omitteret theioriam; qui sic rei publicę statum sustentabat, ut nequaquam solatiis deforet ecclesiarum; quique sic moverat esse pater, ut non desisteret esse magister; qui iniquitatem sic impugnaret, ut et mori pro ęquitate non detrectaret. Inde in eum aliquotiens conflata odia perditorum, inde cum regibus ipsius aut principibus non leves plerumque discordię, quę cuncta tanto digniora sancto viro quanto graviora, ut quo pugna difficilior, eo fieret palma precalior. Amplius autem propinquante vitę suę termino velut auri preciosus fulgor examinandus, tum karissimorum mortibus, tum civium simultatibus affligebatur super hæc et imminentium ecclesiis malorum prognosticis angebatur. Pius namque Dominus hinc eum erepturus ante perlatam contemplationis vim futurarum calamitatum fieri voluit inspectorem, ne ignoraret, quantum a Deo beneficii caperet, cum necessitatem talibus communicandis moriens evaderet. Qua in re et merium ipsius declararut, qui in hac mortalitatis adhuc degens substantia secretorum cęlestium conscius factus est.
