1
00:00:00,000 --> 00:00:04,679
CENSURA ALTERIUS HYMNI HILARIO PERPERAM TRIBUTI.

2
00:00:04,679 --> 00:00:19,430
In ms. alias Cardin. Sirleti, tum Altempensis bibliothecae,
nunc Cardinalis Ottoboni, hunc hymnum sequitur
alter prolixior, qui serotinus existimari possit in superiore
ad Abram epistola memoratus. Certe in serotinum
tempus apprime convenit.

3
00:00:19,430 --> 00:00:35,528
Ab astris enim exordium
ducit, estque generalis quaedam confessio animi, qui
lasciviae, superbiae, invidiae, discordiae, inanis gloriae,
gulae ac gestientis laetitiae vitiis se impetitum ingemiscens,
una Dei misericordia Christique meritis fretus veniam
precatur.

4
00:00:35,528 --> 00:00:50,279
Praeterea Arianae haeresis tempora in hoc sapit,
quod fidelem animum professus, Arium ac Sabellium
nominatim detestatur, nec ullum his addit haereticum,
nisi, forte ad complendos versus, Simonem magum. Tamen dictio non videtur Hilario digna.

5
00:00:50,279 --> 00:01:05,520
Ubique
versuum mensura syllabarum potius quam pedum numero
terminatur. Et cum sermo deberet esse feminini generis,
si a filia canendus esset hic hymnus, ubique est
masculini. Ex initio et fine judicet lector, quid de hymno
reliquo sentiendum sit.

6
00:01:05,520 --> 00:01:06,936
INITIUM.

7
00:01:06,936 --> 00:01:24,240
Ad coeli clara non sum dignus sidera
Levare meos infelices oculos
Gravi depressos peccatorum pondere:
Parce redemptis. Bonum neglexi facere quod debui,
Probrosa gessi sine fine crimina,
Scelus patravi nullo clausum termino:
Subveni, Christe.

8
00:01:24,240 --> 00:01:42,840
FINIS. Hymnum fideli modulando gutture,
Arium sperno, latrantem Sabellium:
Assensi numquam grunnienti Simoni
Aure susurra. Zeloque Christi sum zelatus nomine:
Sancta nam mater lacte me catholico
Tempus per omne Ecclesia nutrivit
Ubere sacro.

