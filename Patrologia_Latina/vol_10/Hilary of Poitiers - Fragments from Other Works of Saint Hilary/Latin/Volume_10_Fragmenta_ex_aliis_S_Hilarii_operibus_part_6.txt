713 Ex libro   ad Constantium imperatorem.
VI. Filius Dei factus homo Deus est . . . . . . Deus
   filius hominis factus est (homo enim factus est
Deus, non Deus factus est homo), et (f. sed) filius
hominis factus est filius Dei. Superavit enim magnitudo
Domini parvitatem servilis formae; ita ut
ipsa servilis forma, quam assumpsit, cessaret esse
servilis per eum Dominum, qui eam assumpsit.
Si enim qui natura non filii Dei, per ipsum efficiuntur
filii Dei; quanto magis ipse, qui natura filius
Dei est, hunc cum quo voluntate sua alvo virginali
conceptus et natus est, ita sublimavit in Deum, ut in
ejus nomine omne genu flectatur, coelestium et terrestrium
et infernorum, et omnis lingua confiteatur,
quia Dominus Jesus Christus in gloria est Dei patris.