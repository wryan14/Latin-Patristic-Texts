<h4><center><br/><small>(CIRCA FINEM ANNI 358 MISSA.)</small><br/> <strong>525-526</strong> SANCTI HILARII
EPISTOLA AD ABRAM FILIAM SUAM. <strong>(C,S)*</strong> </center></h4> <center><br/><small>(CIRCA FINEM ANNI 358 MISSA.)</small><br/> <strong>525-526</strong> SANCTI HILARII
EPISTOLA AD ABRAM FILIAM SUAM. <strong>(C,S)*</strong> </center> <p><nobr><sub></sub></nobr> Dilectissimae filiae <small>[Note: <nobr><sub></sub></nobr> In plerisque mss. <em>Aprae.</em>]</small> Abrae Hilarius in Domino
salutem.</p> <p>1. <em>Abra patris absentiam dolet.</em>---Accepi litteras
tuas, in quibus intelligo desiderantem te mei esse:
et certum (<em>Mss.</em> certe) ita habeo. Sentio enim quantum
praesentia horum qui amantur optabilis sit. Et
quia gravem tibi esse absentiam meam scirem, ne me
forte impium esse erga te existimares, qui tam diu
a te abessem: excusare tibi et profectionem meam
et moras volui, ut intelligeres me non impie tibi,
sed utiliter deesse. Namque cum te, filia, ut unicam,
ita, quantum a me est, et unanimem habeam;
vellem te pulcherrimam omnium et sanissimam
vivere.</p> <p>2. <em>Hilarius abest, ut vestem et margaritam pretiosam
</em><nobr><sub></sub></nobr> <em>filiae conquirat.</em>---Nuntiatum ergo mihi est, esse
quemdam juvenem, habentem margaritam et vestem
inaestimabilis pretii: quam si quis ab eo posset mereri,
super humanas divitias et salutem et dives et
salvus fieret. Ad hunc <small>[Note: <nobr><sub></sub></nobr> In uno ms. Colb. <em>ad hunc videndum,</em> sine <em>his
auditis.</em>]</small> his auditis profectus sum:
ad quem cum per multas et longas et difficiles vias
venissem, videns eum statim procidi. Adest enim
tam pulcher juvenis, ut ante conspectum ejus nemo
audeat consistere. Qui ubi me procidisse vidit, interrogari
me jussit quid vellem, et quid rogarem: et
ego respondi, audisse me de veste sua et margarita,
et ob id venisse; et si eam mihi dignaretur praestare,
esse mihi filiam quam vehementer diligerem, cui
hanc vestem atque margaritam quaererem. Et <small>[Note: <nobr><sub></sub></nobr> Sic mss. At editi, <em>in terram prostratus facie.</em>]</small> inter
haec prostratus in faciem fleo plurimum, et noctibus
<nobr><sub></sub></nobr> ac diebus ingemiscens, rogo uti audire dignaretur
precem meam.</p> <p>3. <em>Vestis haec et margarita quanti facienda.</em>---Post
quae, quia bonus est juvenis et <small>[Note: <nobr><sub></sub></nobr> Exempla sancti Petri de Cultura Cenoman.
<em>melior illo nullus est.</em>]</small> melius illo nihil
est, ait mihi, Nosti hanc vestem atque hanc margaritam,
quam a me lacrymis rogas uti eam filiae tuae
concedam? Et ego respondi illi, Domine, auditu
cognovi de ipsis, et fide credidi: et scio quia optimae
sunt, et salus vera est hac veste uti, et hac
margarita ornari. Et statim ministris suis praecepit,
ut mihi et vestem hanc et margaritam ostenderent:
et confestim ita fit. Ac vestem primo vidi:
<nobr><sub></sub></nobr> vidi, filia, vidi quod eloqui non possum. Numquid
non sericum secundum subtilitatem ejus <small>[Note: <nobr><sub></sub></nobr> Bad., Er. et Mir. <em>partem habuerat.</em> Lips. ex
Erasmi margine, <em>par erat.</em> Novissima editio Par. <em>sparsum
erat.</em> Beccensis ms. <em>praeparatum non erat.</em> Ottobonius,
<em>spartim erat.</em> Significat Hilarius, monstratae
<nobr><sub></sub></nobr> sibi vestis subtilitati comparatum sericum prorsus
spartum esse, ex quo scil. funes nautici et sportae
olim fiebant.]</small> spartum
erat? Numquid candori ejus nives comparatae non
nigrescebant? Numquid aurum juxta fulgorem ejus
non lividatur? Ipsa enim multicolor, et nihil prorsus
comparatum ei poterat aequari. Post quam vidi margaritam:
qua visa statim concidi. Non enim potuerunt
oculi mei sustinere tantum ejus colorem. Nam
nec coeli, nec lucis, nec maris, nec terrae species pulcritudini
ejus poterat comparari.</p> <p>4. <em>Utriusque commoda et dotes.</em>---Et cum prostratus
jacerem, ait mihi quidam de assistentibus, Video
te sollicitum et bonum patrem esse, et hanc vestem
atque hanc margaritam ad filiam tuam desiderare:
sed ut magis desideres, ostendo tibi quid adhuc haec
<nobr><sub></sub></nobr> vestis atque margarita boni habeat. Vestis haec
numquam tineis comeditur, non usu atteritur, non
sorde inficitur, non vi scinditur, non damno amittitur:
sed semper talis qualis est permanet. Margaritae
vero haec virtus est, ut si quis eam induerit, non
aegrotet, non senescat, non moriatur. Nihil omnino
in se habet, quod sit <small>[Note: <nobr><sub></sub></nobr> Editi, <em>obnoxium:</em> emendantur ex mss.]</small> noxium corpori: sed utenti
ea nihil accidit, quod aut mortem afferat, aut aetatem
demutet, aut impediat sanitatem. Quod ubi audivi,
filia, exanimari magis desiderio margaritae et vestis
istius coepi: et sicut prostratus jacebam, indeficienti
fletu et intenta oratione juvenem precari coepi, dicens:
Domine sancte, miserere preci meae, et miserere
sollicitudini et vitae meae. Si enim hanc vestem
mihi et margaritam non concedis, miser futurus
<nobr><sub></sub></nobr> sum, filiamque meam <small>[Note: <nobr><sub></sub></nobr> In uno ms. Colb. <em>juvenem,</em> non <em>viventem.</em>]</small> viventem perditurus: ego
propter hanc vestem et margaritam peregrinari
volo. Scis, Domine, quia tibi non mentior.</p> <p><strong>527</strong> 5. <em>Hilarii filiae promittuntur, modo vana ornamenta
abjiciat.</em>---Post quam vocem meam audivit,
jubet me levare; et ait mihi, moverunt me preces et
lacrymae tuae, et bene est quod hoc credidisti. Et quia
dixisti, te pro hac margarita ipsam vitam tuam velle
impendere, non possum eam tibi negare: sed scire
debes propositum et voluntatem meam. Vestis, quam
ego dedero, talis est, ut <small>[Note: <nobr><sub></sub></nobr> Alter e mss. Colb. cum Boheriano, Ottob. et
Cenom., <em>si qua puella:</em> et mox solus Ottob. <em>in veste
mea capi non possit.</em> Huc spectat illud Cypriani de
Discipl. et Habitu virginum, <em>Sericum et purpuram indutae,
Christum induere non possunt.</em> Sic Hieronymus,
<nobr><sub></sub></nobr> epist. VII ad Laetam, ubi narravit quas poenas dederit
Praetextata nobilissima, quod viro Hymetio jubente
filiae Deo consecratae habitum cultumque mutasset,
concludit: <em>Sic ulciscitur Christus violatores templi sui,
sic gemmas et pretiosissima ornamenta defendit.</em> Quod
autem ibi de virginum cultu habet, maxime vero illud,
<em>Habeat alias margaritas, quibus postea venditis
emptura est pretiosissimum margaritum,</em> haud mediocriter
confirmat hanc epistolam Hilarii aetatem redolere,
neque ipsius stylo esse indignam. V. tract.
ps. CXVIII, lit. 16, n. 16.]</small> si quis voluerit veste
alia colorata et serica et aurata uti, vestem meam
<nobr><sub></sub></nobr> capere non possit. Sed illi dabo eam, quae contenta
sit, non serico habitu, sed <small>[Note: <nobr><sub></sub></nobr> Nativos habituum colores commendant, et arte
quaesitos damnant etiam alii Patres. <em>Neque enim,</em> inquit
Cyprianus de Discipl. et Habitu virg. <em>Deus coccineas
aut purpureas oves fecit, aut herbarum succis et
</em><nobr><sub></sub></nobr> <em>conchyliis tingere et colorare lanas docuit.</em> Quod ex
Tertulliano, lib. II de Cultu femin. n. 10, expressit
Cyprianus.]</small> nativis coloribus et
insumptuoso textu vestiri: ita ut propter consuetudinem,
purpuram <small>[Note: <nobr><sub></sub></nobr> Par. <em>purpuram per augustam vestis.</em> Editiones
aliae, <em>purpuream per augustas vestes.</em> Duo mss. <em>purpuram
per angustas vestes.</em> Melius alii, <em>perangustam vestis:</em>
ad distinctionem scil. <em>latioris purpurae,</em> cujus meminit
Tertullianus, de Pallio num. 4, unde est <em>clavus
latus</em> ab eodem memoratus, n. 13 de Corona. Hieronymus
<nobr><sub></sub></nobr> vero, epist. 22, ad Eustochium depingens et
carpens quasdam virgines, quae in publico notabiliter
incedebant, inter alia ait, <em>purpura tantum in veste tenuis.</em>
Nonnihil confert hic Hilarii locus ad explorandam
generis illius nobilitatem.]</small>perangustam vestis habeat:
non etiam purpura ipsa <small>[Note: <nobr><sub></sub></nobr> Editi, <em>defundatur in veste:</em> emendantur ex
scriptis.]</small> diffundatur in vestem.
Margarita vero, quam a me petis, naturae ejus est, ut
habere eam nemo possit, qui margaritam aliam habuerit:
quia aliae margaritae aut de terra aut de
mari sunt; mea autem, ut ipse tu vides, speciosa et
pretiosa est, incomparabilis et coelestis est, nec dignatur
ibi esse ubi aliae sunt. Non enim rebus meis
convenit cum rebus hominis: quia qui veste mea et
margarita utitur, in aeternum sanus est; non febre
exardescit, non vulneri patet, non annis demutatur,
non morte dissolvitur; <small>[Note: <nobr><sub></sub></nobr> Ita omnes fere mss. Editi vero, <em>aequalis aeternis.</em>
Codex Ottob. <em>aequalis enim est vestis mea et aeterna:</em>
et paulo ante <em>non vulnera patitur,</em> pro <em>non vulneri
patet.</em>]</small> aequalis enim semper et
<nobr><sub></sub></nobr> aeternus est. Ego tamen hanc vestem et hanc margaritam
meam petenti tibi dabo, ut eam filiae tuae perferas.
Sed prius scire debes quid velit filia tua. Si
se hujus vestis et margaritae meae dignam faciat, id
est, si vestes sericas et auratas et infectas habere
noluerit, si omnem margaritam alteram oderit; tunc
haec quae me rogas tibi praestabo.</p> <p>6. <em>Filiam hortatur ut modestis utatur vestibus.</em>---Post
quam vocem, filia, laetus exsurgo, et secretum hoc habens,
hanc ad te epistolam feci: rogans te per multas
lacrymas meas, ut te huic vesti et margaritae
reserves, neque miserum senem tali damno tuo <small>[Note: <nobr><sub></sub></nobr> Beccensis codex, <em>efficias.</em> Cenom. <em>conficias.</em>
Boherianus et aliquot alii, <em>neque misero seni tale
damnum tuum facias.</em> Unus Colb. <em>neque miserum semen
tali damno tuo te facias.</em> Cui consentit Germ.
<nobr><sub></sub></nobr> nisi quod ab eo abest <em>te.</em>]</small> facias,
si hanc vestem et hanc margaritam <strong>528</strong> non
habueris. Testor <small>[Note: <nobr><sub></sub></nobr> Hujusmodi obtestationis exemplum legimus
lib. de Synodis, num. 91, puta, <em>Testor Deum coeli
atque terrae, me cum neutrum audissem,</em> etc.]</small> autem tibi, filia, Deum coeli et
terrae, quia nihil hac veste atque hac margarita pretiosius
<nobr><sub></sub></nobr> est; et tui juris est, ut hanc habeas. Tu
modo, <small>[Note: <nobr><sub></sub></nobr> Ita ms. Ottob. At editi, <em>tu modo quando tibi
vestis alia affertur.</em>]</small> si quando tibi vestis alia afferatur, vel serica,
vel infecta, vel deaurata, dicito ei qui tibi offert:
<nobr><sub></sub></nobr> Ego vestem alteram exspecto, propter quam pater
meus a me tam diu peregrinatur, quam mihi
quaerit, quam non possum habere si hanc habuero.
Sufficit mihi lana ovis meae, sufficit mihi color quem
natura attulit, sufficit mihi textus insumptuosus:
caeterum vestem illam desidero, quae dicitur non
absumi, non atteri, non scindi. At vero si tibi margarita
offeratur aut suspendenda collo, aut digito
coaptanda, dices ita, Non mihi impedimento sint istae
inutiles et sordidae margaritae: sed exspecto illam
pretiosissimam, pulcherrimam et utilissimam. Credo
patri meo, quia et <small>[Note: <nobr><sub></sub></nobr> Excusi, <em>ille qui spopondit ei se credidit:</em> corriguntur
ex ms. Boher.]</small> ille ei, qui hanc spopondit sibi,
credidit, propter quam mihi significavit se etiam mori
velle: hanc exspecto, hanc desidero, quae mihi praestabit
salutem et aeternitatem.</p> <p><nobr><sub></sub></nobr> 7. <em>Filiae exspectat rescriptum. Hymnus matutinus et
serotinus. Abrae mater.</em>---Ergo, filia, subveni sollicitudini
meae, et hanc epistolam meam semper lege, et
huic vesti et margaritae te reserva. Et ipsa tu mihi,
nullum interrogans, quibuslibet potes litteris rescribe,
utrum vesti huic et margaritae te reserves, ut
sciam quid juveni illi respondeam: et ut si illam desideras,
si exspectas, laetus possim ad te reditum
cogitare. Cum autem mihi rescripseris, tunc tibi et
ego quis sit hic juvenis, et qualis sit, et quid velit, et
quid promittat, et quid possit, indicabo. Interim tibi
hymnum matutinum et serotinum misi, ut memor
mei semper sis. Tu vero si minus per aetatem hymnum
et epistolam intellexeris, interroga matrem
tuam, quae optat ut te moribus suis genuerit Deo.
<nobr><sub></sub></nobr> Deus qui te genuit, hic et in aeternum custodiat
opto, filia desideratissima.</p>