EPISTOLA III.
AD CAROLUM MAGNUM.
De privilegio capellae in Eresburg  
Leo servus servorum Dei Carolo magno  Romanorum imperatori. 
Piae tuae petitioni per omnia congaudentes, quod
jubes annuere non tardamus. Igitur hunc montem
Eresburg, quem expugnatum cum tota Saxonia Deo
obtulisti , et per nos beato Petro consecrasti, liberum
ab humana potestate esse, ut fratrum inibi ad
 Christi servitium adunatorum ditioni tantummodo
parere censemus. Qui ne aliquid in hoc impedimenti
patiantur, neve regni vestri invasoribus aliqua rebellandi
fiducia praeparetur, sub anathemate, sancti
Petri auctoritate interdicimus ne quis unquam bellica
in ipso monte praesidia collocare, aut per te collata
praedia, aut decimas circa montem per duas
 Saxonicas rastas quas illuc delegasti, audeat diripere.
Haec conservantibus sit pax a Deo Patre: infringentibus
excommunicatio et a beatorum collegio
sit separatio in aeternum. 
Data Eresburg per manus bibliothecarii et cancellarii
Ecclesiae Romanae VII Kal. Januarias, anno Domini
. . . . Leonis III 4, indict. 7 , die dedicationis
capellae in Eresburg.