Item idem in libro Hymnorum (hymno 5, v. 5), metro
choriambico, quod Asclepiadeum nominatur. 
   Inventor rutili dux bone luminis,
Qui certis vicibus tempora dividis,
Merso sole chaos ingruit horridum,
Lumen redde tuis, Christe, fidelibus.
(Ibid., v. 157) Per Christum genitum, summe Pater, tuum,
In quo visibilis stat tibi gloria,
Qui noster Dominus, qui tuus Unicus,
Spirat de patrio corde Paraclitum.
Per quem splendor, honor, laus, sapientia,
Majestas, bonitas, et pietas tua
 Regnum continuat nomine triplici,
Texens perpetuis saecula saeculis.
