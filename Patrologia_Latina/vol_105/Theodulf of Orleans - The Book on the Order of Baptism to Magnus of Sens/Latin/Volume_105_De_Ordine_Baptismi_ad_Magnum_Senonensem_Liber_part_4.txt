III.
Cur exsufflatur. 
 In quorum etiam facie a sacerdote per exsufflationem
signum crucis fit, ut et diabolus fugetur, et
Christo via praeparetur: ut qui illecebrosa persuasione
sua generis humani, quod in primordio sui
spiraculum vitae acceperat, habitator erat, ejus virtute
et sacratissimo signo per ministerium sacerdotum
exire cogatur, qui et in discipulos suos insufflasse,
et spiritus immundos increpasse legitur.