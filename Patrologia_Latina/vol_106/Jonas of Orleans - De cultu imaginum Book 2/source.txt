LIBER SECUNDUS.
LIBRI SECUNDI PRAEFATIO.
In praecedenti libello, o Claudi, portentuosis nostraeque religioni indecentibus objectionibus tuis, quantum divinitus datum, ex parte refragatum esse constat; nam et quod asinus salutiferae crucis venerationi et adorationi non sit coaequandus, evidenti ratione breviter probatum et adhuc prolixius probandum est., aeque ut crucem adoranda docuisti, enucleatim discutiantur. Per singula ergo quae causa annullandae crucis aequiparare conatus es, ventilatio discussionis nostrae percurret, et quid unumquodque ineptiarum contineat, ad liquidum disquirat, et quare Ecclesiae filiis, his posthabitis, crux venerationi habeatur, simplicibus contemplemur obtutibus. Videamus tamen primum qualiter doctor gentium in cruce gloriari, adque ejus mysterium comprehendendum nos salutariter instruat (Gal. IX), per quam magnam divinae pietatis dignatio armaturam suae fortitudinis nobis subministravit, quae etiam eum de persecutore praedicatorem, et de vase iniquitatis vas nobis tribuit electis, quique raptus usque ad tertium coelum, audivit arcana verba, quae nec homini loqui licet. Qui etiam coelesti rivelazione edoctus, et sancti Spiritus gratia inebriatus, inter caetera praedicationis suae documenta, non in asino, sed in cruce ad instar sui nos gloriari perdocuit, dicens: Mihi autem absit gloriari, nisi in cruce Domini nostri Jesu Christi, per quem mihi mundus crucifixus est, et ego mundo (II Cor. XII). Et ad Ephesios scribens, non aut caudam, aut latera tui comprehendi hortatur aselli, sed flectendo genu orat et obsecrat, ut in charitate radicati et fundati, possint comprehendere cum omnibus sanctis, quae sit ejus crucis non asini, latitudo, longitudo, altitudo, sublimitas, et profundum (Ef. III). In quibus verbis mysterium crucis non asini, ab eodem Paulo apostolo sibi tradita sancta tenet Ecclesia. Quibus verbis quam sit absurda aselli tui et vivificae crucis nostrae comparatio, aperte comprobatur, et cunctis Christum veraciter colentibus manifestum habetur.Neque enim, ait idem apostolus (Ef. VI), quod Christus asello tuo principatus, et potestates tenebrarum harum quae sunt spiritalia nequitiae in coelestibus, sed cruce eas triumphans devicerit. Asello itaque tuus, Claudi, rudit fame, aut lupi terrore stimulatus; crux Christi purpureo pretiosoque sanguine ejus rubet: in qua vitis vera pependit, ex cujus botro stirps crucis coruscae rutilat, quadratumque orbem suis sacratis quatuor cornibus circumfovet, et fidelium frontibus defixa, procul ab eis propellit daemonum praestigias. Nam si Isaac non asinum ad jugulandum, futurus ipse hostia, sed ligna portavit (Gen. XXII); nec utique verus Isaac noster asellum tuum, sed crucem bajulavit, futurus illa salutifera hostia Patris. In Evangelio quoque secundum Matthaeum: Et nunc parebit, inquit, signum filii hominis in coelum (Mt. XXIV), non dixit asinus Claudii, sed signum filii hominis. Mille praeterea et eo amplius inveniuntur, tam in Veteri Testamento, salutiferae crucis in typum praecedentia, quam in Novo, honore jam ejusdem longe lateque [diffuso], in quatuor scilicet plagas mundi, quae etiam quatuor cornibus ejusdem crucis aptari non inconvenienter possunt. Postremo multa sunt quae mos sanctae Ecclesiae, sicut a majoribus tradita sunt el derelicta, quadam insita atque nativa Celebratione frequentat. Neque enim nostro tempore usus irrepsit figuram crucis in basilicis sanctorum statui, sed mos antiquae observationis legitimus id instituit, ut cunctis, sapientibus et rusticis, non solum memoria spiritalem reformet quamdam imagine crucis figuram, sed etiam corporalis ipsius intuitus crebram menti praefigat Dominicae passionis victoriam. Si enim quantitas tanta venerabilis ligni, in quo Dominus et Salvator noster pependit, foret, ut ex eo minutatim diviso cuncta Deo dicata templa possent imaginem crucis habere, nullatenus ex aliis lignis ejusdem formam in basilicis locaremus. Nec tamen ideo crucem ut Dominum adoramus, sed magis eum qui per crucem mortis destruxit imperium, cuique chyrographum peccati nostri affixit, pacificans in ea sanguine suo sive quae in terris, sive quae in coelis sunt. Porro etsi oscula infigimus, non utique causa ligni, sed potius amore illius id a nobis agitur, qui in ea veteris ligni damna restauravit (Col. I). Miror si unquam legi Dei, quae utique pellibus et atramento digesta habetur, caput supposuisti et osculum dedisti, forte respondebis, si tamen veritatem profitearis, multoties te id egisse: volo ergo ut mihi respondeas cujus causa caput inclinasti, pellium, vel atramenti, an Dei auctoris legis ejusdem. Nam sacrae religionis usus in sancta Ecclesia adhuc servatur, si tamen apud te, ut perlecta sacri Evangelii lectione, ab episcopo vel presbyteris, caeterisque sacri ordinis religiosis, codex in quo Evangelii lectio recitata est multiplicibus osculis veneretur: sed hoc cujus causa, nisi illius, cujus esse verba creduntur, agimus? Ac per hoc quidquid cruci exhibemus, ob honorem et amorem illius ac venerationem qui in ea pependit totum agimus, atque utinam tanto quanto deceret te honore veneraremur. Desine itaqueseplasiariorum pigmentulis potionari, ut non talia ganniendo, mansuetis incutias terrorem volucribus, quae necdum fortiori penna robuste aera sudum describere potuerunt, illud applicans ex latere tibi, quia qui scandalizaverit unum de pusillis istis, expedit ei ut suspendatur mola asinaria in collo ejus, et demergatur in profundum (Mt. XI). Nam quod majores scandalizare nequeas manifestissimum est, cum nec litterarum te eruditio adhuc imbuerit, nec sanctorum paginae doctorum usque adeo instruxerint, ut jure id facere queas. Caute ergo de te sentiri oportet a te, ne dum terminos Patrum transgredi niteris priorum, ad terminum usque venire non possis, unde fessus in via tempestatum imbribus obruaris, non perveniens ad domum quae est supra firmam petram immobiliter constructa (Luc. VI).

LIBER SECUNDUS.

Ecce jam tempus exigit et locus congruit ut, sicut paulo superius polliciti sumus, de laude et virtute crucis pauca de pluribus sanctorum Patrum dicta adnectamus. Scribit itaque Origenes in Expositione Epistolae Pauli ad Romanos, lib. VI: Est enim, inquit, tanta vis crucis Christi, ut si ante oculos ponatur et in mente fideliter retineatur, ita ut in ipsam mortem Christi intentis oculis mentis aspiciatur, nulla concupiscentia, nulla libido, nulla superare possit invidia, sed continuo ad ejus praesentiam, totus ille, quem supra enumeravimus, peccati et carnis fugatur exercitus. Scribit Joannes Chrysostomus in homilia de cruce et latrone: Hodierna, inquit, die noster Dominus pependit in cruce, et nos festivitatem ejus eximiam nimia laetitia celebremus, ut discamus crucem totius spiritalis gratulationis esse substantiam. Etenim ante ipsum vocabulum crucis poena fuit, sed nunc ad gloriam nuncupatur. Antea condannationis ferebat horrorem, nunc salutis indicium est. Crux enim nobis totius beatitudinis causa est. haec peregrinantes cives ostendit, haec discordiae amputatio est, haec pacis firmamentum, haec bonorum omnium abunda largitio. Et post pauca: Volo et alia ratione cognoscas. Crucem non solam reliquit in terra, sed secum eam levavit ad coelum. Sed ais: Hoc unde demonstratur?Et ideo audi quod cum ipsa veniet, cum ipsa secundam gloriosam suam praesentiam faciet, ideo gloriosam crucem nuncupavi. Item post pauca: Et tunc signum videbitur filii hominis in coelo (Eph. VI). Vidisti gloriam signi, id est, crucis, solis lumen reddetur obscurum, lunae non dabitur gratia, sed illud lumen radiabit et lucebit. Et sicut imperatorem regalis pompa praecedit, et militaris ordo praeeundo vexilla humeris portare consueverat, et ejus declaratur [declarabitur] adventus: sic Domino de coelo veniente angelorum coetus et archangelorum multitudo illud signum humeris portabunt excelsis, et regalem nobis adventum annuntiabunt. Sola enim Christi crux est quae dissolvit tenebras, et regnum daemonum dissipavit, et omnem terrorem malignantium abstulit. Crux sanctitatem providit, crux nobis sol justitiae facta est, ut illuminati misericordia ejus, glorificemus Patrem, et Filium, et Spiritum sanctum in saecula saeculorum. Amen. Item idem in homilia de cruce Dominica: Etsi nosse desideras, charissime, virtutem crucis, et quanta possum ad ejus laudem dicere, audi: crux spes Christianorum, crux resurrectio mortuorum, crux caecorum dux, crux desperatorum via, crux claudorum baculus, crux consolatio pauperum, crux refrenatio divitum, crux destructio superborum, crux male viventium poena, crux adversus daemonas triumphus, crux devictio diaboli, crux adolescentum paedagogus, crux sustentatio inopum, crux spes desperatorum, crux navigantium gubernatio, crux periclitantium portus, crux obsessorum murus, crux pater orphanorum, crux defensor viduarum, crux judex injustorum, crux justo consiliarius, crux tribulatorum requies, crux parvulorum custos, crux virorum caput, crux senum finis, crux lumen in tenebris sedentium, crux regum magnifico, crux scutum perpetuum, crux insensatorum sapientia, crux libertas servorum, crux imperatorum philosophia, crux lex impiorum, crux prophetarum praeconizatio, crux annuntiatio apostolorum, crux martyrum gloriatio, crux monachorum abstinentia, crux virginum castitas, crux gaudium sacerdotum, crux Ecclesiae fundamentum, crux orbis terrae cautela [tutela], crux templorum destructio, crux idolorum repulsio, crux scandalum Judaeorum, crux perditio impiorum, crux invalidorum virtus, crux aegrotantium medicus, crux emundatio leprosorum, crux praedicatorum [paralyticorum] requies, crux esurientium panis, crux sitientium fons, crux nudorum protectio. Nuditatem autem cum dixero, non corpor aestimes, sed infidelitatis poenam, cum autem in Christum crediderit, vestitus invenietur. Perpende, quaeso, Claudi, rogo te, quam mirabilis quamque eximius doctor, cujus saluberrimam doctrinam sancta veneranter recipit Ecclesia, praeconando asseveret quod in secundo adventu aeterni judicis angeli atque archangeli in humeris excelsis crucem, non asinum, gestaturi sint, et quod per crucem, non per asinum, diversa nobis virtutum charismata quae idem doctor enumerat conferantur. Et erubesce quod vesano furore correptus crucem asino aequiparaveris. Audi etiam quod Eusebio in historia Ecclesiastica, inter caetera quae de actibus Constantini imperatoris laudabiliter refert, ac de cruce scribit. Erat quidem, inquit, jam nunc Christianae religionis fautor, Deique veri venerator, nondum tamen ut solemne, nostris initiatus, signum Dominicae passionis acceperat. Cum igitur anxius, et multa secum de imminentis belli necessitate pervolvens iter ageret, atque ad coelum saepius oculos elevaret, et inde sibi divinum precaretur auxilium, vidit per soporem ad Orientis partem in coelo signum crucis igneo fulgore rutilare. Cumque tanto visu fuisset exterritus, ac novo turbaretur aspectu, astare sibi vidit angelos, dicentes: Costantino, in hoc vince. Tunc vero laetus redditus, et de victoria jam securus, signum crucis quod in coelo viderat, in sua fronte designat, et ita coelitus ad fidem invitatus, non mihi videtur illo inferior cui de coelo similiter dictum est: Saule, Saule, quid me persequeris? Ego sum Jesus Nazarenus (Atto IX), nisi quia hic non adhuc persequens, sed jam consequens invitatur. Exinde signum quod de coelo sibi fuerat demonstratum, in militaria vexilla transformat, ac labarum, quem dicunt draconem in speciem crucis Dominicae exaptat, et ita armis vexillisque religionis instructus, adversum impiorum arma proficiscitur. Sed in dextra sua nihilominus crucis ex auro fabrefactum signum habuisse perhibetur. Scribitur etiam in historia tripartita, lib. I: Nel suo igitur sollicitudinibus constitutus, in somno vidit crucis signum coelo splendide collocatum, mirantique visionem astiterunt angeli dicentes: O Costantino, in hoc vince.Fertur autem et ipsum Christum apparuisse ei, signum crucis monstrasse, ac praecepisse ut figuram similem faceret, et in praeliis hoc auxilium haberet, quo victoriae jura conquistato. Eusebius itaque Pamphili, cum jurejurando, ipsum imperatorem dicentem audisse se refert, quia circa meridiem declinante jam sole crucis signum ex lumine factum, et scripturam consertam ei dicentem: In hoc vince, vidisset ipse et milites qui cum eo tunc essent. Pergenti namque aliquo cum exercitu per iter, hoc, inquit, ei miraculum est ostensum. Dumque cogitaret quid esset, supervenit nox, dormienti Christus apparuit cum signo quod in coelo vidit, jussitque ut fieret ejus significatio, quae foret auxilium in congressionibus praeliorum. Item idem in eodem: Hoc enim signum bellicum inter alia pretiosius erat eo quod imperatorem praecedere, et adorari id a militibus moris esset. Unde praecipue Constantinum reor nobilissimum decus imperii Romani in signum mutasse crucis, ut frequenti visione atque cura desuescerent a priore more subjecti, et eum solum arbitrarentur Deum quem coleret imperator, vel quo duce atque auxiliatore uteretur adversus hostes. Sempre enim hoc signum proponebatur ante ordines universos, quod maxime laborantibus faciebus in praeliis adesse praecipiebat. Constituit itaque certos signiferos qui in eo laborarent quorum opus erat ut vicibus humeris eum veherent, et omnes acies translustrarent. Fertur enim quidam eo quod aliquando ferens hoc signum repente hostibus invadentibus expavisset, dedissetque illud alteri vehendum, cumque se de praelio subtraxisset et jacula declinasset, subito percussus interiisse. Ille vero qui sacrum suscepit tropaeum, multis se jaculantibus permansit illaesus. Mirabiliter enim divina regente virtute, sagittae hostium figebant in signo, et a signifero inter pericula protinus evolabant. Dicitur autem neque alium unquam hujus signi ministrum (ut solet) in bello vulnere mortuum aut cladem captivitatis perpessum. Idem libro secundo operis ejusdem: Audivi et Probianum virum in palatio habentem militiam medicorum, crudeli podagrae passione detentum, ibi doloribus liberatum, eique apparuisse sanctam mirabiliter visionem. Cum enim dudum paganus esset, factus postea Christianus, aliquatenus dogma sequebatur. Totius vero salutis causam, id est, sacratissimam crucem nolebant adorare. Hanc habenti sententiam divina virtus apparens, signum monstravit crucis quod erat positum in altari ejusdem Ecclesiae, et aperto palam fecit, quia ex quo Christus est crucifixus, omnia quae ad utilitatem humani generis facta sunt, quolibet modo (praeter virtutem crucis adorandae) gesta non essent, neque ab angelis sanctis, neque ab hominibus. Voce in eodem opere libro nono. Eadem siquidem tempestate plurimi inter episcopos effulgebant, sicut Donatus Hiperi, de quo dum provinciales miracula multa testentur, maximum tamen est, quod de dracone gessit. Is enim circa pontem in via publica jacens, cibum habebat, oves, capras, equos, boves, homines arripiens devorabat. Ad quam bestiam Donatus sine gladio, sine quolibet jaculo veniens dum illa levasset caput, quasi voratura virum, tum ille vexillum crucis ante faciem ejus, digito designans in aere in os ejus expuit. Bestia vero sputum in ore suo suscipiens expiravit. Scribit etiam beatus Augustinus in libro Civitatis Dei XXII (Cap. 8): In Carthagine Innocentia religiosissima de primariis ipsius civitatis in mammilla cancrum habebat, rem, sicut medici dicunt, nullis medicamentis sanabilem. Aut ergo praescindi solet, et a corpore separari membrum ubi nascitur; aut, ut aliquanto homo quietius vivat, fomentis est pestis mitiganda frequentibus. Nam ut inde mortem quantumlibet tardius adfuturam confidamus, secundum Hippocratis (ut fertur) sententiam, omnis est omittenda curatio. Hoc illa a perito medico acceperat, et suae domui familiarissimo, et ad solum Deum se convertitore orando. Admonetur in somnis appropinquante Pascha, ut in parte feminarum observanti ad baptisterium, quaecunque illi baptizata primitus occorrerisset, signaret ei locum signo crucis Christi: fecit et confestim sanitas secuta est. qui illud Apostoli legit de Christo memorantis, Pacem faciens per sanguinem crucis suae, his quae in terra erant, et his qui in coelis et caetera, quae in eodem dicuntur loco (Gal. I), non putavit nos, qui juxta spiritum Israel vocamur, fuisse longe, et Judaeos, qui tantummodo Israel nuncupantur in carne, fuisse prope, et hanc totam intelligentiam ad angelos virtutesque coelestes, ad animas temperabit humanas, quod in suo Christus sanguine et terrena et coelestia copularit, quae inter se antea dissidebant; et bonus pastor morbidam ad montes revectans ovem, fecerit esse cum caeteris; drachmamque perditam drachmis quae salvae fuerant copularit (Luc. XV), et mandata legalia ad illa retraxerit dogmata, ad quorum typum et imaginem Moyses quae essent in tabernaculo fabricanda conspexit, atque ita fieri, ut crux Domini non solum terrae, sed et coelo profuerit, non tantum hominibus, sed et angelis, et omnis creatura Domini suo cruore mundata sit. Scribit autem Cassiodorus in expositione primi psalmi, Et erit tanquam lignum quod plantatum est secus decursus aquarum: Bene, ut arbitror, ​​ligno fructifero comparatus est Dominus Christus, propter crucem quam pro hominum salute suscepit. Quae merito lignum vitae dicitur, quando ibi Dominus Christus qui est vita nostra, suspensus est, et latroni in ea confitenti dictum est: Amen dico tibi, hodie mecum eris in paradiso (Luc. XXIII). Denique et hodie omnis in eam credens aeternae vitae dona consequitur, nam sicut terrestris aqua decurrens vita est lignorum virentium, sic aqua spiritalis signum crucis inundat, quae salus esse fidelium cognoscitur animarum. Item in expositione quarti Salmi: Signatum est super nos lumen vultus tui, Domine (Ibid. ): Sicut nummus imperatoris portat imaginem, ita et fidelibus signa coelestis principis imprimuntur: hoc munimine diabolus multiformis expellitur, et fraudulenta machinatione non praevalet superare tentatum, quem habuit primi hominis suasione captivum. Crux est enim humilium invicta tuitio, superborum dejectio, victoria Christi, perditio diaboli, infernorum destructio, coelestium confirmatio, mors infidelium, justorum vita. Ecce vera munera, ecce dona praesentia, quibus maledicorum linguae damnatis faucibus obstruuntur. Item idem subjungit: Lumen vultus tui, Domine (Sal. IV) in crucis impressione, lumen est vultus Dei, quia semper in eis noscitur radiare, qui se aliqua non eligunt pravitate polluere, sicut dicit Apostolus: Nolite contristare Spiritum sanctum Dei, in quo signati estis in diem redentionis. Item in explicatione vigesimi primi salmi: Sed antequam, inquit, ad passionis veniamus exordium, perscrutandum est cur talem elegerit sibi mortem, qui dixit: Potestatem habeo ponendi animam meam et iterum sumendi eam (Giovanna X). Primum quod crucis ipsius positio talis erat, ut pars ejus superior coelo spectet, inferior terras non deserat; fixa, ima contingat, et velut quibusdam brachiis extensis, latitudo ejus totius partes appetat mundi; jacens vero, quatuor cardines orbis designat. Sic in parvo posita, cuncta videtur esse complexa. De cruce Domini dico, quae de poenali loco peccatorum, facta est onesta redemptio, postea tribuens salutis bonum, quae pridem dabat interitum, patibulum salutare mors, indicans vitam, humilitas divinitatis proclamans summitatem; ut Christum in coelo, Christum in terra, Christum per cunctum orbem, Christum quoque ad inferna per figuram crucis esse cognoscas. Quod si alia qualibet morte praeventus fuisset, quo signo, rogo, diabolus pelleretur, quo vexillo frons Christianorum tuta mansisset, qua figura corporis et animae firmaretur infirmitas? Nulla mors tantae majestati melius convenire potuit, nisi quae nobis perfectae salutis indicia dereliquit. Quapropter merito a Christo electa est crux, in qua et singulariter occumberet et communi sorte moreretur.

Sedulius in tertio libro Paschalis carminis:

Pax crucis ipse fuit, violentaque robora membris
Illustrans propriis, poenam vestivit honore,
Suppliciumque dedit signum magis esse salutis,
Ipseque sanctificans in se tormenta beavit. Neve quis ignoret speciem crucis esse colendam,

Quae Dominum portavit ovans ratione potenti,
Quattuor inde plagas quadrati colligit orbis. Splendidus auctoris de vertice fulget Eois, Occiduo sacrae labuntur sidere plantae, Arcton dextra tenet, medium laeva erigit axem. Cunctaque de membris vivit natura creantis, Et cruce complexum Christus regit undique mundum.

Paulinus in libro octavo Gestorum sancti Felicis martyris:
Nos crucis invictae signum et confessio munit,
Armatique Deo mentem, non quaerimus arma
Corporis, et quanquam membris videamur inermes,
Arma tamen gerimus, quibus et sub pace serena
Contra incorporeos animis decernimus hostes.

Voce in eodem opere libro decimo. Ipse domum remeans, modicum, sed grande salutis De crucis aeternae sumptum mihi fragmine lignum Promo, tenensque manu adversis procul ingero flammis, Ut clypeum retinens pro pectore quo tegerem me, Arceremque hostem collato umbone relisum, Credite nec donate mihi, sed reddite Christo Grates et justas date laudes onnipotenti. Nostra salus etenim in cruce Christi et nomine constat. Inde fides nobis, et in hac cruce nixa, periclo Profitto, et nostram cognovit flamma salutem. Nec mea vox aut dextra illum, sed vis crucis ignem Terruit, inque loco de quo surrexerat ipse,

Ut circumseptam praescripto limite flammam
Sidere, et exstingui fremitu moriente coegit. Et cinere exortam cineri remeare procellam, Quanta crucis virtus, ut se natura relinquat Omnia ligna vorans, ligno crucis uritur ignis. Multa manus crebris tunc illa incendia vasis Aspergens, largis cupiebat vincere lymphis, Sed licet exhaustis pensandont fontibus imbres, Vi majore tamen, lassis spargentibus, omnem Vicerat ignis aquam, sed ligno exstinximus ignem, Quamque aqua non poterat, vicit brevis haustula flammam.

Rursum obsecro perspicaciter, Claudi, adverte quanta laus quantave virtus adorandae crucis, non asini, a tot tantisque insignibus doctoribus describatur, et salubriter confundere, quod crucem asino et veteribus pannis et praesepibus, et sentibus caeteris quae insana mente prosecutus es, comparaveris. An ignoras quod non per haec quae enumerasti, sed per crucem pacificantur coelestia cum terrestribus, terrena cum coelestibus? Sicut enim Apostolus dicit: In ipso complacuit omnem plenitudinem divinitatis corporaliter habitare, et per eum reconciliari omnia in ipsum pacificans per sanguinem crucis ejus, sive quae in terris, sive quae in coelis sunt (Col. I). Quapropter omissis typicis figurationibus, quibus in Veteri Testamento multifarie eadem crux figurata est, quae jam in veritate completae sunt, luce clarius contestari non ambigimus, quod nobis omnia per signum crucis, non per asinum sanctificantur. Illio nempe armis muniti, malignos spiritus a nobis propellimus, et sanctorum angelorum praesentiam nobis quodammodo conciliamus. Sed et per vexillum crucis, non per asinum, innumeros sanctos viros et mortuos suscitasse, daemones ab obsessis corporibus effugasse, caecos illuminasse, et multa his similia fecisse legimus. Liquet igitur quod nullus fidelium tantae dementiae tantaeque exstiterit socordiae, qui hujuscemodi comparationes aliquando cruci, nisi tu solus, aptare tentaverit; et hoc idcirco fecisse crederis, quia, ut patenter conjici datur, vexillum crucis nihili pendis. Majoris namque honoris et reverentiae (quod non sine magno animi dolore prosequimur) idem vexillum crucis apud paganos quam apud te noscitur fuisse. Legitur itaque in Historia tripartita, libro secundo, quod de hoc ligno sibylla dixerit apud paganos: O ter beatum lignum, in quo Deus extensus est. virum qui ei desiderata se dicere fassus sit, isque eum perducens ad quemdam idolorum locum, et intromittens in adytum, seductores daemones evocaverit, quibus solemniter apparentibus, terrore compellitur Julianus in fronte sua crucis formare signaculum. Tunc daemones tropaei Dominici figuram respicientes, et suae recordati devictionis, repente disparuerunt. Legitur etiam in Dialogorum libro tertio, capite septimo, quod quidam Judaeus fidem crucis minime habens, signo tamen crucis se munire curaverit. Qui dum, necessitate ductus, juxta Apollinis templum se ad manendum contulisset, et repente malignorum spirituum turba adesset, jusserit spiritus nequam, qui caeteris praeerat, ut requirerent quisnam esset ille qui jacere in templo eodem praesumpsisset. Ad quem maligni spiritus pergentes, et subtilius intuentes, crucis mysterio signatum viderunt, mirantesque dixerunt: Vah, vah, vas vacuum, sed signatum. Quibus hoc renuntiantibus, cuncta illa malignorum spirituum turba disparuit. O admirandam potius quam enarrandam laudem virtutemque crucis! Quis mortalium tantae intelligentiae compos, tantaque dicendi facundia erit praeditus, qui ejus virtutem et laudem aut sensu comprendere, aut verbis valeat explicare? Si hoc vexillum, infidelem, imo inimicum crucis, ab hostibus invisibilibus tantopere munivit, et a loco idololatriae sordibus polluto, turbam malignorum spirituum abesse compulit, quanto magis putas illud pie amplectentibus virtus et salvatio atque tuitio est, stulte autem illud exhorrentibus atque abominantibus fiat infelicissima perdizione? Unde est illud Apostoli: Verbum enim crucis pereuntibus quidem stultitia est, his autem qui salvi fiunt, virtus Dei est (I Cor. I). Poterant quippe copiosiora de laude et virtute crucis sanctorum Patrum colligi dicta, sed ad tuum errorem manifestandum, et rationabiliter convincendum, sufficiunt ista, quanquam magnae sis pertinaciae, quae breviter sunt congesta. La sua igitur de laude et virtute crucis breviter expositis, reliqua operis tui videamus. Nome:

" Aliud enim Deus jussit, aliter isti faciunt. " Non subterfugit scientiam peritorum, quam inconvenienter hoc colon texueris. Debueras enim ponere ita: Aliud Deus jussit, aliud isti faciunt. Aut certe ita: Aliter Deus jussit, aliter isti faciunt. Sed quia ita non posuisti, te imperite locutum fuisse cognosce. Sensum ergo hujusce inconvenientis dictionis tuae rimemur: verum est, fateor, quod his verbis te sentire demonstras, quia aliud Deus jussit, et aliud facimus. Nullam quippe apologiam ad id quod intulisti obtendere possumus, quin in multis offendamus, Apostolo Jacobo attestante. In multis enim, inquit, offendimus omnes (Jac. III). In eo sano quod divina praecepta non adimplemus, delinquimus; in eo etiam quod proibita gerimus, peccamus. His etenim malis cum patre nostro Adam a paradisi sedibus sumus expulsi, et in hanc plorationis vallem demersi. Cumque ab hac ruina per Christi gratiam simus erecti, et per adoptem filii Dei effecti, Proh dolor! rursus, ut pote homines, fragilitate carnis circumdati, multa quae facienda sunt delinquendo omittimus, multa quoque quae proibita sunt peccando ammettentimus. Sed cum ita se habeat humana conditio, rogo te, ut si hominem te esse cognoscis, humanae fragilitatis prorsus consortem te esse memineris. Porro si illius consortem te esse negare nequis, non nostrae imbecillitati tam arroganter instare, sed potius communis fragilitatis, imo fraternae charitatis memor, nobis quodammodo compati debueras. At si te putas in habitaculo hujus mortalitatis adeo soliditate virtutum roboratum, ut ruinam humanam nullatenus pertimescas, frustra blandiris, non attendens illud propheticum: Maledictus vir, qui confidit in homine, et ponit carnem brachium suum, et a Domino recedit cor illius (Jerem. XVI); et illud Apostoli: Qui se putat stare, videat ne cadat (I Cor. X); Et illud B. Hieronymi in expositione Ezechielis prophetae ita scribentis (Tom. V): Semper timendum est et cavendum ne veterem gloriam et solidam firmitatem unius horae procella subvertat. De qua re plura et innumera poterant testimonianze aggregari, quae ob prolixitatem vitandam praermittimus. Subjungis etiam paulo post:

"Deus jussit crucem portare (Luc. XIV), non adorare; isti volunt adorare, quia nolunt nec spiritaliter nec corporaliter secum portare. " Quod Deus Dei Filius suis sequacibus crucem portare jusserit, nec quempiam sine illius gestamine et bajulatione suo discipulatui posse adhaerere, seque dignum existere docuerit, sanctorum evangelistarum pagines plenissime instruimur, eximiorumque Patrum copiosissimis ac facundissimis utimur expositionibus. Quapropter prolixitatem caventes, imo brevitati studentes, evangelica testimonia et sanctorum Patrum dicta omittimus hic inserere. De gestamine tamen crucis, quomodo a nobis et corporaliter et spiritaliter tenatur, satis dictum sit. Porro de adoratione ejus non illa quae solius divinitatis est, sed illa potius unde satis abundeque in praecedentibus dictum est, et in lateribus restat dicendum, supersedendum ducimus hoc in loco frivolae objectioni quidpiam respondere. Duorum vero quae conjunctim paulo post subnectis, ita inquiens: Isti volunt adorare, quia nolunt nec spiritaliter, nec corporaliter portare secum, in altero verum loqui tu probaris, in altero autem mendacii et falsitatis argumentris. Volumus siquidem more ecclesiastico ob recordationem passionis Dominicae juxta superius praemissum modum crucem adorare, id est, salutare. Apostolico vero documento edocti, stigmata Jesu in corpore nostro circumferentes (Gal. VI), crucem ejus et spiritaliter et corporaliter, prout ipse qui jubet annuerit nobiscum portare, et desiderabiliter optamus, et optabiliter desideramus. Quod autem duobus modis crux Christi portanda sit, nec nostra indiget expositione, nec tua ullo modo opus habebit portentuosa ostensione. Beatus quippe Gregorius, doctor eximius, qualiter et corporaliter et spiritualiter portanda sit, plenissime in expositionibus exsequitur evangelicis. Illud autem subtilius discutiendum est, quod turbidus oris tui fonticulus ebullit: nos scilicet crucem Christi nec spiritaliter, nec corporaliter, velle portare. In eo igitur quod nos generaliter neutro modo illam portare velle scripsisti, te utique singulariter, imo jactanter prae cunctis mortalibus utroque modo eam portare jactitasti: prospice ergo tibi, moneo te, et perpende, quam superciliose, quamque arroganter caeteris mortalibus te his verbis praetuleris. Videor itaque mihi videre te ad instar Pharisaei superbi tumore arrogantiae inflatum, in Ecclesia Christi stantem, despectisque aliis sanctorum operum merita tibi singulariter tribuentem ac dicentem: Deus, gratias tibi ago, quia non sum sicut caeteri hominum (Luc. XVIII), Galliam scilicet Germaniamque incolentium, crucemque Christi, quam ego et spiritualiter et corporaliter portare nolentium: et ob id jure illis praeferor qui mihi in portandae crucis virtute et sanctitate aequiparari non merentur. O cavendum detestandumque singularis justitiae tuae tumorem. Liquet enim nullique dubium exstat, quin hujuscemodi arrogantiae morbo laborans, a propria salute deficiat, quia dum mentiri se nescit, aliisque praeferri gestit, poena elationis subvectus, eo usque in alta se subripit, donec in foveam miserae humiliationis corruat, Domino attestante atque dicente: Omnis qui se exaltat, humiliabitur. Rursus paulo post inquis:

" Taliter Deum colere, ab illo recedere est. " Hic etiam commenti tui prosecutio, quem cultum dicat, quo Deus colatur, et ab illo recedatur, non satis perspicue claret. Sed ex praecedentibus et lateribus operis tui stolidissimis assertionibus conjici datur, quod eumdem cultum in crucis veneratione et adoratione subintelligi volueris, et pro eo quod nos crucem Christi veneramur, et juxta modum superius comprehensum adoramus, id est, salutamus, a Deo recedamus, o lingua non loquens veritatem, sed concinnans mendacium, o guttur sepulcrum patens, o linguam dolose agentem, o labia venenum aspidium distillantia (Sal. III), o linguam, inquam, juxta documentum beati Hieronymi praecendam, et particulatim feris avibusque ad devorandum exponendam! Quis catholicorum auctorem talia loquentem non exhorreat? Quis talium dictorum perpetuo anatemate dignum non judicet? Non igitur nos crucem Christi venerantes et adorantes, ut fallaciter astruis, a Deo recedimus, sed tu potius, utpote arreptitius, mentisque inops, qui in dehonorationem ejusdem crucis, tot tantaque inepta scriptitasti, recedere convinceris. Porro testimonio evangelico quod posuisti, ita subinferens:

"Ille enim dixit: Qui vult post me venire, abneget seipsum, et tollat ​​crucem suam, et sequatur me (Mt. XVI). " Videris astipulari voluisse, nos ideo post Dominum non venire, nosmetipsos non ne gare, crucemque ejus non portare, eumque nolle sequi, quia videlicet ejus crucem, nec spiritaliter, nec corporaliter nobiscum volumus portare. Quid, inquam, est aliud nos crucem Christi nec spiritua liter nec corporaliter nobiscum portare, nisi aperte dicere nos post eum venire, nosmetipsos abnegare, ejus crucem portare, eumque sequi contemnere? Luce clarius igitur patet quia nemo nisi gestator et bajulator crucis Christi, ejus sequax, imo discipulus esse meretur. Quia enim a nobis nihil bonae voluntatis nobis inesse, nihilque virium nos habere posse scimus, quoniam non volentis neque currentis, sed miserentis est Dei (Rom. IX), sed ab illo potius cui inniti, cuique adhaerere bonum est (Sal. LXXII), a quo etiam et velle nostrum et posse esiste; ab eo, inquam, nobis tanti roboris vires administrari non diffidimus, quibus exhilarati et confortati, post Dominum venire, nosmetipsos abnegare, crucemque ejus tollere, eum sequi valeamus, quatenus illo digni esse mereamur. Tu vero stolidissime mortalium, nullatenus te Christum sequi existimes, quandiu tanto inanis jactantiae morbo vexaris. Ad instar enim illius, cui dictum est: Nunquid tu sapientior es Daniele (Ez. XXVIII)? adeo superbiae fastu raperis, ut te solum Christum sequi glorieris, et contra disciplinam Christianorum, ecclesiasticae auctoritati impudent contraire nitaris. Audi ergo beatum Augustinum, in libro de Sermone Domini in monte, ita scribentem (Cap. 9): Non enim Christum sequitur, qui non secundum veram fidem et catholicam disciplinam Christianus vocatur. Quanquam ergo aperte veram catholicamque fidem impugnare non videaris, in eo tamen quod contra disciplinam Christianorum ecclesiastica statuta convellere moliris, Christum sequi contemnere comprobaris. Haec itaque quae paulo post subnexuisti et non satis convenienter praecedentibus aptasti, et solito more, compilatoris usus officio, ut tua posuisti, quae ita se habent:

" Quia videlicet, nisi quis a semetipso deficiat ad eum qui super ipsum est non appropinquat, nec valet apprehendere quod ultra ipsum est, si nescierit mactare quod est. " Quia stylo et sensu nullo modo tibi congruunt, quoniam B. Gregorii propria noscuntur, omnino approbamus, laudumque praeconis ad alta sustollimus. Post adorationem quippe asini quem cruci adorandae et venerandae malesana mente coaequasti, prima, ut tibi videtur, syllogistica tua conclusioni ita se habet:

"Si adoratur crux, adorentur puellae virgines (et illico reddidisti causam), eo quod scilicet virgo pepererit Christum. " Quid, rogo te, hac conclusione absurdius, quidve ineptius esse potest? Si adoratur, inquis, crux, adorentur et puellae virgines, quia virgo peperit Christum. Crux itaque juxta praemissum modum adorando salutatur. Virginem porro quae peperit Christum, non adoramus, sed sanctam Dei genitricem congruo honore veneramur, ejusque intercessionem apud divinam majestatem humiliter flagitamus. Nec immerito, quippe, quoniam per eam auctorem vitae suscipere meruimus, et pro eo quod eadem sancta et intemerata virgo Maria utique Deum et hominem nobis editit, Dominum videlicet Jesum, a cunctis fidelibus pio colitur amore, et debito veneratur honore; ut autem puellis virginibus adorationem, sicut stertendo praedicas, impendamus, ineptissimum ducimus, imo perversissimum judicamus. Libet igitur de hac assurdissima, quam praedicas, adoratione adhuc subtilius loqui: norunt quippe unius virginis, videlicet sanctae Ecclesiae, filii semper virginem auctorem vitae suscepisse, et sine crucis ascensione, ejusdem virginis partum sibi non fuisse profuturum. Meminerunt etiam antiquae virginis suasione, in exsilium, a quo per crucem redempti sunt, se devenisse, ideoque virgini cuiquam adorationem non rependunt, quia ab altera earum mortem, et altera vero gustavere salutem. At vero detrimenta quae virginis primae sensere suasione, sciunt et credunt per crucem se recuparasse, inimicumque qui semet in durae captivitatis vincula conjecerat, ejus virtute perculsum, nec non coelestis sibi patriae aditum patefactum. Norunt etiam fide armati hoc vexillo crucis omnia nequissimi inimici propulsare tela, et idcirco tantum ac tale regis sui tropaeum (quod vident mortalium captivitatem solvisse, paradisi damna reparasse, inferna damnasse, inimici virtutem contrivisse, primae virginis delictum non tam per secundae virginis partum, quam delevisse per crucis mortem), jure omissa adoratione quarumcunque puellarum virginum, decernunt venandum. Inter haec considerandum videtur, quanta perspicuitate novicios venerandae crucis hostes jamdudum Apostolus sacer praeviderit, eorumque lethiferam doctrinam, Spiritu sancto calamum verbi regente, depinxerit. Ait namque: Observate eos qui ita ambulant, quos saepe dicebam vobis, nunc autem flens dico, inimicos crucis Christi, quorum finis interitus, quorum deus venter est, et gloria in confusione ipsorum, qui terrena sapiunt (Fil. III). Quam bene, quamque eleganter crucis Christi inimicos, deum ventrem, et gloriam dixit in confusione habere! quia videlicet venter distentus superfluis epulis eructat spumam libidinis, cui est puella familiaris, quoniam (ut verbis beati Hieronymi utar) ventrem cibo distentum et diversis passionibus irrigatum, statim voluptas sequitur genitalis. Hi ergo, inimicos crucis Christi dico, antequam nascerentur, notati sunt, qui nunc diabolo auctore pullulant, virtutemque crucis puellis confusioni, id est, libidini, amicissimis aequiparant. At contra de amatoribus Christi ita idem Apostolus: Qui autem, inquit, sunt Christi, carnem suam crucifixerunt cum vitiis suis et concupiscentiis. Perpende, quaeso, Claudi, quanto haec comparatio inepta a crucis virtute sejungatur, cum Apostolus dicat unumquemque eorum, qui Christi est, membra sua crucifixisse, et intellige quia Christi non esse convincitur, qui crucifixionem membrorum abhorret, et puellas adorare suadet; nemo enim potest et in confusione sua, et in cruce gloriari. Quod si ut crucem puellas praecipis adorare, debes eas nobis ostendere quae a nobis tanto donentur honore, quae fortassis alicubi hactenus delitescunt, et, adinstar Montani, a te loco Maximillae et Priscae pro vatibus habentur. Sed sit cui placet, crucis inimico, deus venter, et, ut gloria ei in confusione esse possit, puella sit adoratui. Nos qui Christi esse optamus, membra nostra crucifigimus, et crucifixum honoramus religione sibi debita, et amici crucis et esse et cognominari gratulamur, ac per hoc non puellas, sed crucem veneramur. Secunda propositio tua haec continet.

"Adorentur et praesepia, quia mox natus, in praesepio est reclinatus. " Attonitum me tam indecens reddit comparatio, ut putem talia scribentem, aut somno altissimo stertentem haec somniasse, aut certe mero adeo indulsisse, ut memoria eccessoerit, quia Salomon, inter caetera quibus Deum offendit, narratur quod plurima praesepia equorum contra Dei legem habuerit: tacite innuente, ut moris ei est, divina Scriptura, quod spiritibus nequam, qui equorum nomine censentur, pastum tam in se, quam et in aliis, quibus exemplo ad malum fuit, praebuerit. Ille igitur, equis, impuris videlicet spiritibus, praesepia fabricat, qui aliquod dogma perversum aut schisma quo diabolus delectatur et pascitur posthabito timore et amore divino construit. Ergo non quilibet catholicae fidei sincerissimus cultor, sed magis hujuscemodi fabricator praesepiorum, dignus existit adorator. Horum porro equorum per crucem Dominicam salubris olim a Domino repromittitur ruina, cum per Zachariam Dominus testatur dicens: Sic erit ruina equi et muli, cameli, et asini, et omnium jumentorum quae fuerint in castris illis, sicut ruina haec (Zach. XIV). His vero ita cognitis, crux a nobis congrua moderatione veneratur, praesepia autem non digna nostro adoratu judicamus, sed magis ut utilitati sint animalibus, fabricanda decernimus. Post haec inchiesta:

"Adorentur et panni veteres, quoniam mox natus, pannis veteribus est involutus. " Familiare est tibi, Claudi, ex aliorum opusculis quaedam subripere, quaedam subtrahere, quaedam immutare, quaedam etiam his de tuo contra fas superaddere, tuisque dictionibus, ut tua propria furtim aptare, quod in praecedentibus hujus operis persaepe fecisse probaris, et ob id merito reprehensionis telis jacularis. Nemo quippe ad libitum suum in verbis sancti Evangelii quidpiam superaddere, aut mutare, aut detrahere, nisi ad ruinam salutis suae valet. Ubi, rogo te, legisti, quod Dominus natus, mox pannis veteribus sit involutus? Fortassis enim sicut traditionibus ecclesiasticis impudent insultas, ita et evangelicae translationi qua utimur, irreverenter communicare detrectas, ut sicut habes traditiones schismaticas, quibus nostras calumniaris, ita habeas et Evangeliorum interpretes, quos catholica non recipit Ecclesia, quorum lectioni assuefactus, Dominum pannis veteribus involutum fuisse contendas. Tu suo, si placet, contentus esto. Nos vero sicut Luca evangelista narrante didicimus, ita fideliter tenemus, tenendumque cunctis fidelibus praedicamus. Ait enim: Factum est autem cum essent ibi, impleti sunt dies ut pareret, et peperit filium suum primogenitum, et pannis eum involvit, et reclinavit eum in praesepio, quia non erat ei locus in diversorio. Et paulo post: Et dixit angelus: Nolite timere, ecce enim evangelizo vobis gaudium magnum, quod erit omni populo, quia natus est vobis hodie salvator, qui est Christus Dominus in civitate David, et hoc vobis signum: invenietis infantem pannis involutum et positum in praesepio (Luc. II). Hoc evangelico oraculo instruimur, non ut tu somnias, pannis veteribus, sed absolute, Dominum natum pannis fuisse involutum. Credo etiam, quia nisi mentem tuam hebetasset oblivio, aut certe quaecunque rationis jactura, non credo te oblivisci potuisse Paulum apostolum tam crebro praecepisse, nos veterem hominem cum actibus suis exuere, et novum induere (Col. III); nam si horum recordatus es, mirum ut cum ille semper novis nos praecipiat indui vestimentis, tu e contrario dogmatizatus es ut eo cultu quo crucem veneramur, etiam pannis veteribus famulemur. Crucem namque assidue in fronte pingimus: veteres pannos, aut ipsi ut algoribus resistamus, membris aptamus; aut certe ut pauperum prosint usibus, charitate cogente, eos largimur. Sane si ad mysterium recurritur, cruce inimici fugamus incursionem. Et si holosericam, quam a Domino novam in battezzati accepimus in pannos veteres peccando redegimus, per virtutem crucis eam renovare cupimus. Adoret ergo pannos veteres, qui maculare peccando Christi tunicam non veretur; et quam nec miles scindere potuit in passione, in Ecclesiae laceret pace. Nos novi hominis tunica indutos gratulamur; novam et sanam, id est, a perversitate haeretica immunem, conservare, quantum ipso donante possumus, satagimus, aut maculas ejus per crucem diluere, et rugas vetustatis, ut pote Christi in ea confixi, extendimus, ut membra Ecclesiae esse possimus, de qua dixit Apostolus: ut exhiberet sibi (haud dubium quin Christus) Ecclesiam gloriosam non habentem maculam aut rugam, aut aliquid ejusmodi ( Efes. V). Cui ergo cordi est, veterem, cum suis pannis veteribus, colat hominem. Nos vero novum hominem induentes, nova ejus insignia, mundum mundique principem victoriosissime triumphantia, veneramur. Post haec deduce.

"Adorentur et naves, quia frequenter in navi navigavit et de navicula turbas docuit, et in navi dormivit, et de navi ventis imperavit, et in dextera navigii rete mittere jussit, quando praepedita illa magna captura facta est piscium. "Res mira, pro his quae Dominum in navi egisse credimus, scilicet quia in eo sedit, docuitque vel caetera quaeque peregit, te voluisse navem cruci coaptare! Constat itaque quia in diluvio homines arca liberati sunt ab ingruente mundi cataclysmo, quae figuram gessit crucis, nec tamen quemquam successorum eorum, quanquam essent superstitiosi et culturae supervacuae dediti, arcam vel navem pro tanto beneficio in deorum numerum ascivisse. Quanto minus ergo nos, qui sanctam Trinitatem veneramur, alteramque culturam praeter Divinitati debitam exsecramur, congruum est ut navibus a nobis honor exhibeatur! Navibus ergo a nobis non adoratio ut cruci debetur, sed, tanquam necessariae elemento liquido, usibus humanis profuturae creduntur. Si autem mysteriis intenditur, Ecclesia sancta navibus, in quibus gloriantur Chaldaei qui interpretantur captivantes, vel quasi daemones, minime venerationem exhibet. Sic enim propheta ait: Propter vos emisi in Babylonem et detraxi vectes universos, et Chaldaeos in navibus suis gloriantes (Is. XLIII). Ha ergo naves minime adoramus, decepttorias artes (quibus diabolus gloriabatur, et vitae humanae insidiabatur) per crucis invictissimum vexillum novimus contritas, et Christo propitio annullatas. His par est et navis Tyri, quae mundi diversa supellectile compta, et robore diverso tutissima, adveniente crucis signaculo, quae male steterat, subversa, quae perniciose ornata erat, salubriter est exspoliata.Victricem harum navium crucem amplectimur, et earum tam corpora quam et ha significationes ab adoratione excludimus. Sane praesentis mundi fluctus hinc inde contra eam insurgentes evadimus, et ad terras viventium, Christo gubernatore, ut feramur optamus; atque inimicum ejus toto nisu secundum Apostoli praeceptum (Fil. III) observamus, id est, cavemus. Porro neque navem, factam videlicet Ecclesiam, cujus illa typus erat adoramus, sed ejus membra fieri satagimus, de qua usque modo turbas credentium docet (Mt. VIII), et ventis contrariis, impuris videlicet spiritibus, procellas haeresum excitantibus, hactenus silentium imperans, dicit: Tace et obmutesce (Marc. IV). Deindi è:

"Adorentur et agni, quia de eo scriptum est: Ecce agnus Dei, qui tollit peccata mundi (Giovanna I). " Quae te ad conferendum cruci agnum causa impulerit, nisi te dicente intellexero, per me scire nequeo. Neque enim uspiam reperio quod per agnum aliquod cuiquam mortalium collatum sit beneficium, nisi cum eximendae fami aliquod de eo conficitur edulium. Nam et si Domino hoc nomen scribitur, sciendum est non ab eo nomen hoc datum quod pecus est, sed qui prae caeteris animalibus vacuus laesionis externae, et mutus permanet tempore injuriae. Si autem appearreris et dixeris, Israelitico populo aliquod per agnum collatum emolumentum, scito non per ejus aut corpus aut effigiem, sed salutem esse datam per sanguinem; et per eum non simpliciter, sed quo aspersus sit postis ostiorum (Es. I).Hoc significante jam tunc Spiritu sancto, cujus illa gerebantur instinctu, nullo modo nos posse adversarium aliter a nostris arcere domibus, nisi agni immaculati sanguine illitum fuerit passionis lignum, domusque nostrae aditum, hoc insigniverit sacrum vexillum. Etenim dum super utrumque postem et in superliminaribus domorum cruor ille propellendo hosti congruus aspergitur, tam expositione partium quam et gravedine mysteriorum crux ipsa non tam praefiguratur, quam effigiatur. Nos itaque crucis Dominicae invictissimum triumphum, quo et patres nostros nactos esse salutem novimus, et in qua regem, Ait (Jos. VII, VIII), qui interpretatur Chaos, id est, confusione. A vero confusio, I. Homo confixum ac triumphatum, attestante etiam Apostolo: amplexamur, amamus et congruo honore veneramur. Agnorum autem peculium neminem adoratione dignum ducimus. Sane inter caetera naeniarum tuarum deliramenta addis etiam:

"Sed isti perversorum dogmatum cultores agnos vivos volunt vorare, et in pariete pictos adorare. " Qui, quaeso te, sunt isti, qui agnos pictos velint adorare? Nunquid nam Galli atque Germani, qui cuicunque picturae adorationem non solum deferre detrectant, sed et adorantibus libera voce resultant, eosque quanta possunt invectione redarguunt, et ut ad sanam mentem redeant, toto conamine elaborant? Si ergo racconti reperiuntur, et eos tecum, salvo fraternitatis amore, nei racconti quantici sunt detestamur. Agnos porro non vivos, ut tu calumniaris, sed coquorum arte paratos, et in cibo habemus, et vescentibus eorum carnibus haud praejudicamus. In qua re res stupore digna animo occorrerit. Aut enim tu ipse agnos comedis, et inaniter te talia scripsisse convinceris; aut certe si, superstitione dictante, eorum carnibus abstines, Manicheae et Novatianae haeresis barathrum non evasisse probaris, ac per hoc cultui perversi dogmatis tu deservire potius in tali actu convinceris. Sin autem frugalitate utens tali temperas edulio, oportet ut simpliciter eis vescentibus non tam graviter succenseas, ne apostolicae doctrinae obvies qui praecipit dicens: Is qui non manducat, manducantem non judicet (Rom. XIV).

" Posthaec (inquit) adorentur et leones, quia de illo scriptum est: Vicit leo de tribu Juda, radix David (Apoc. V). " Omnis qui alicui rei aliquid conferre nititur, vel ex toto, vel ex aliqua parte, ejus similitudinem habere cui eam comparat necesse est ut ostendat. Quod egit, qui Domino leonem consimilavit. Attendit namque in eo imperiosam bestiarum potestatem, non autem truculentam vacuamque misericordia saevitiam. At quomodo crucis leonis consimilatio comparetur non video, quia et crucis virtuti, dum sanctorum vitam recenseo, feritatem eorum cessisse frequenter invenio, et leonum nusquam memoriam ut pote rationis ignaram, nisi quantum omnipotentia domantur divina, sine feritate reperio.Quomodo ergo sibi conveniant crux, quae visibilibus et invisibilibus creaturis Deo subditis cunctis profuit, et leo, qui nulli invisibilium quidquam praestitit, et in corpora viventium quanta potest feralitate desaevit, ipse videris. Sane significatio quae in medium sita, nunc Christi significatione gaudet, ut ibi catulus leonis Juda; nunc diaboli intelligentia animos fidelium deterret, de quo dicitur: Adversarius vester diabolus tanquam leo rugiens circuit quaerens quem devoret; quantum Christo propinquat, pie a nobis suscipitur, et non propterea leo, sed Christus adoratur. Quando autem vel ipsum diabolum vel aliquem ministrum ovili Dominico insidiantem designat, qui dogmati suo quosque filiorum sanctae Ecclesiae subdit, de quo et de quibus dicitur per Nahum: Leo cepit sufficienter catulis suis (Nahum II), modis omnibus abhorremus, et ut eos vitare possimus, crucem tanquam fortissimum propugnaculum et mente tenemus, et corpori imprimimus. Post haec addis.

" Adorentur et petrae, quia quando de cruce depositus est, in saxeo sepulcro est positus, " et reliqua. Si aliquid sapiens aut sapientiae contiguum verba tua continerent, juste utcunque audireris, ut pote in cujus quisquiliis aliquid sanum sapientis perciperet auditus. Nunc vero quia penitus inepta proponis, et argento sordido, ut Sapientiae liber ait, ornare cupis vas fictile (Prov. XVI), verendum tibi est, ne inter eos connumereris qui in convivio Balthasar regis deos lapideos inter caeteros laudabant (Dan. V). Sed reor te hoc muneris petris rependisse, ut cruci eas aequiparares, dum cordi tuo stoliditatem earum inesse sentires. Sed orandus est ille qui voluntatis suae nutu cuncta peragit, de quo dicitur per prophetam: Indignatio ejus effusa est ut ignis, et petrae dissolutae sunt ab eo (Nahum I), ut hanc tuam duritiam et stoliditatem igne suae misericordiae dissolvat, ut intelligere possis quare Dominus, qui pro nostra salute disposuerat mori, oblatam a Judaeis lapidum mortem sese abscondendo distulerit (Giovanna VIII, XII), atque cum ad crucifigendum peteretur, ultro se obtulerit, dicens ad discipulos: Surgite, eamus hinc (Giovanna XIV). Nos ergo petris caementa murorum et domorum nostrarum, necnon et ecclesiarum construimus, cruces autem, vel ad memoriam Dominicae passionis cum honore congruo in ecclesiis stabilimus, vel juxta quod in Ezechiele propheta didicimus (Ez. IX), foribus nostris, id est, frontibus, atque quinque corporis sensibus ob tutelam nostram praefigimus. Deindi è:

" Adorentur et spinae ruborum, quia exinde spinea corona tempore passionis capiti ejus imposita est. " Quam bene quamque eleganter atque urbane comparationem et hanc sicut caeteras contexueris, videat qui sanum sapit. A turbido enim arrogantiae tuae fonticulo, et clarissimis artis grammaticae fluentis prorsus alieno, sicut aliae naeniarum tuarum comparationes, ita et haec tam indecens rationeque carens emanavit comparatio, quae proculdubio et absona et falsa esse comprobatur. Absona quidem, quia spinae nullo modo cruci sunt conferendae, sicut in sequentibus, Domino largiente, demonstrabitur. Falsa vero, quia in trium evangelistarum, Matthaei videlicet, Marci et Joannis, scriptis (Matth. XXVII; Marc. XV; Joan. XIX), quibus salutariter utimur, et in quibus anchoram fidei nostrae firmiter stabilimus, qui utique mentionem spineae coronae capiti Dominico impositae faciunt, minime reperiri potest quod eadem corona, sicut tu commentatus es, ex spinis ruborum compacta fuerit, sed simpliciter eam memorati sancti evangelistae spineam coronam capiti ejus a militibus illusionis gratia impositam fuisse commemorant. Patet ergo nullique dubium est, quin hostis antiquus in corde tuo sibi fecerit sedem, et ad tam exsecrabile mendacium proferendum, os tuum aperuerit. Ille, inquam, qui ab initio in veritate non stetit, et est mendax, et pater ejus, cujus agitatu evangelicae veritati (totius naevi mendacio carenti) idem men dacium ausu temerario atque praecipiti asserere praesumpsisti. Verum cum diversa sint mendaciorum generi, et in hac mortalitate vix mendacio carere possimus (Giovanna I), a cujus lapsu qui pene nobis quotidianus est, divinae pietatis remissione quotidiana indigemus, qua nobis venialiter indulgeri confidimus, illud tamen mendacium quod ejus veritati resultat, omnibus modis detestamur, et divina adminiculante gratia cavere gestimus, teque in illud corruisse, charitate imperante condolendo deflemus, imitantes illud Apostoli: Quis infirmatur, et ego non infirmor? Quis scandalizatur et ego non uror (I Cor. XII)? Nemo quippe evangelicis paginis Spiritus sancti calamo digestis, ubi, ut dictum est, fides nostra consistit, quidpiam superaddere, aut subtrahere, aut immutare, ad dehonorationem illius de quo scripta sunt, et fidei nostrae insultationem, et animae suae perditionem, potest. Quapropter necesse est tibi consulas, et quantum per hujuscemodi mendosam adjectionem, id est, ruborum spinis coronam contextam capiti Domini impositam asseverando, oberraveris, attendas. Nescio itaque utrum sciens, an nesciens, te immaniter in vinculum excommunicationis canonicae conjecisti, eo quod fidei evangelicae de tuo aliquid superaddere praesumpseris.Definitio quippe sanctorum patrum in concilio Chalcedonensi super his qui fidei evangelicae et apostolicae quidpiam superaddere praesumunt, hujuscemodi est (Act. XV): Statuit sancta et universalis synodus alteram fidem nulli licere proferre vel conscribere, aut componere, aut sentire, aut docere aliter. Eos autem qui ausi sunt componere fidem alteram, aut proferre, aut docere aut tradere alterum symbolum volentibus converti, vel ex gentilibus ad cognitionem veritatis venire, vel ex Judaeis, vel haeresi quacunque, hos si episcopi fuerint aut clerici, alienos esse ab episcopatu et episcopos un clero; si vero monachi, aut laici fuerint, anathematizari decernimus. Quia ergo evidenter sanctorum Patrum anathemate percelleris, quibus a Domino ligandi solvendique est attributa potestas (Mt. XVI), si vis salvus fieri, redi ad illud poenitentia, in cujus verbis errasti, ut ab hac perculsione, illius munere qui omnes homines vult salvos fieri, et ad agnitionem veritatis venire, salubriter merearis sanari. Scimus autem et flebiliter fatemur, justissime a Deo illatum homini peccanti pro poena, ut terra ejus spinas et tribulos germinaret ei, ut qui noluit subditus esse Deo, et in patria feliciter, et absque labore consistere, projectus in exsilium, cogeretur punctiones spinarum perferre. Ab hac ergo peregrinatione Salvator eum misericorditer volens liberare, crucem dignatus est conscendere, et in ea inimicum triumphare. Aequum est ergo ut poena exsilii similiter sit ad patriam redeunti? Et, ut quod dico clarius sit. Nunquid fieri potest ut eo amore complectatur quis spinam tribulantem quo amplectitur se a diabolo liberantem, et coelestis regni aditum aperientem? Crux namque fixa est ut spinae incolatus nostri consumerentur. Nam vis certius id nosse? Cum angelus in persona Domini ad Mosen pro eductione populi loqueretur (Es. III), cui legem daturus erat, et plurima alia beneficia collaturus, visum est Moysi rubum ardere, nec tamen consumi, hoc jam tum rebus clamantibus, quia populi peccata lex quidem per ostensionem atque reprehensionem erat inflammatura, nec tamen combustura. Satius ergo crux veneratur quam spina, quia haec captivum et exsulem cruciat, crux autem et captivitatem eripit, et spinam tribulantem comburit. Post haec addis:

" Adorentur et arundines, quia ab eis colaphis a militibus caput ejus caesum est. " Caetera quidem vel risui movendo apta sunt, vel quia arrident alicui Dominicae significationi, possunt utcunque audiri. Porro arundinum et crucis comparatio tam longe secernitur, ut putetur nequaquam vel a vigilante, vel a sana mente profecta, sed potius ab eo qui impos mentis funibus Hippocratis vinciendus traditur. Legimus namque in figura Dominicae crucis amaras aquas eremiticas per ligni immissionem insipidos olim deposuisse sapores (Es. XV). Nunquid non aliter nequivit virtus Omnipotentis earum dulcorare gustum, nisi eas attigisset per lignum? Sed sicut poscebat tempus, variis figurarum umbris et allegoriarum figuris utilitatem ligni victoriosissimi adumbrabat, cujus attactu legis littera, dudum, amaritudine impediente, impossibilis, nunc ejus contactu facta est potu habilis. Legimus etiam de cruce praedictum: Et erit (haud dubium quin sive beatus vir a quo beatitudinem adipiscuntur omnes qui beati sunt, sive quilibet membrorum ejus) tanquam lignum quod plantatum secus decursus aquarum (Sal. I). Nunquidnam dicitur? Et erit tanquam arundo secus ripas fluviorum palustrium? Scio certe, scio quid nel suo tibi velis. Recoluisti fortassis siccitatem Aegyptio calamo a Domino comminari, id est, sermone vacuo et nihil in se solidum habenti, dum de eo dicitur: Attenuabuntur et siccabuntur rivi aggerum, calamus et juncus marcescet (Is. XIX). Ideoque calamum tuum, vacuum prorsus ratione, hoc consolari voluisti modo, ut conareris eum similem cruci ostendere; et pari modo, ut crux a fidelibus adoratur, tu quoque calamum tuum eos cogeres adorare. Ad ultimum, quasi tuarum palmam naeniarum, adjungis.

"Adorentur et lanceae, quia unus militum in cruce latus ejus aperuit, unde fluxit sanguis et aqua, sacramenta unde formatur Ecclesia. " Jam dudum in tui admiratione attonito, constricto gutture, prae multo stupore verba deficiunt, et solummodo tanta rei novitate permotus haesito: quidnam illud fuerit quod lanceae Dominicae passionis faciens mentionem non recoluisti quid Dominus de gladio suo tempore passionis beato Petro dixerit: Omnes qui acceperint gladium, gladio peribunt (Mt. XVI); si enim aequa lance pensandae essent crux et lancea, sicut Dominus dixit: Omnes qui gladium acceperint, gladio peribunt, ita subinferret: Omnes qui acceperint crucem, cruce et peribunt; itemque, cum discipulis diceret: Qui vult post me venire, abneget semetipsum, et tollat ​​crucem suam, et sequatur me; et: Qui non bajulat crucem suam, et sequitur me, non est me dignus (Luc. XIV), eo modo diceret: Qui vult post me venire, accipiat lanceam suam in manu, et sequatur me. Et qui lanceam suam non portat in manu, non est me dignus. Nam Petrus increpatus est cum gladium accepisset, et admonitus ut crucem ferret, quando dictum est ei: Sequere me. In quo autem eum sequi deberet, manifeste Dominus ei ostendit, cum dicit: Cum esses junior, cingebas te, et ambulabas ubi volebas, ecc. (Giovanna XXI). Et ne dubia sententia in hac re animus noster duceretur, evangelista subsecutus est: Hoc autem, inquit, dixit, significans qua morte clarificaturus esset Deum (Ibid. ). Adoret ergo haereticus quilibet lanceam, dogmatis videlicet sui nequitiam, admistisque agminibus Gog et Magog, qui interpretantur tectum, vel de tecto, contra sanctam Ecclesiam magno cum supercilio et pompa armorum bellaturus, pauperina [ Forte pauperrima] ejus arma contemnens procedat.Ejus autem erit de fortitudine regis sui confidere, et crucis vexillo sese munire, atque eis expugnatis, eorum arma per septem annos igni succendere, id est, in septenario numero Spiritus sancti donis sacrato atque perfecto, armaturas eorum omnes comburere, contos, et lanceas, et baculos, manus, sicut scriptum est: Arcum conteret et confringet arma, et scuta comburet igni (Sal. XLV); eodem etiam non momentaneo, sed aeterno, arma tuae perversae doctrinae comburenda sunt igni. Hactenus stylo prosecutionis nostrae ex auctoritate divina et sanctorum Patrum doctrina, et ex his quae Dominus sobrie subministrare dignatus est, tuis, o Claudi, ineptis et stolidissimis oppositionibus rationabiliter obviasse sufficiat. Nunc autem quia liquet ob praedicationem adorandorum asinorum et caeterarum insensatarum rerum, quas aeque ut venerandam crucem adorandas vecorditer dogmatizasti, tuam doctrinam nullo pacto conferri posse ulli sanae veraeque fidei doctrinae, quaerendum nobis videtur cujus comparari possit falsae doctrinae. Et quia catholicae fidei doctoribus coaequari et in nullo assimilari potest, merito eorum qui extra Ecclesiam sunt dictis et factis applicanda est. tui, de quo scribit Naso:
Ebrius ecce senex pando Silenus asello
Vix sedet, et pressas continet arte comas. De quo ita Maro (Eclog. VI, XIII):

Pergite, Pierides. Chromis et Mnasylus in antro,

Silenum pueri somno videre jacentem,

Inflatum hesterno venas, ut semper, Iaccho:

Serta procul tantum capiti delapsa jacebant,

Et gravis attrita pendebat cantharus ansa. Et post pauca:

Solvite me, pueri; satis est potuisse videri. Carmina quae vultis cognoscite, carmina vobis

Cogimur vanis vana, ineptis inepta, falsis opponere falsa. Quoniam uterque poeta eumdem Silenum ebrium vanitate descripserit poetica: alter enim, scilicet pando asello sedentem, et prae nimia ebrietate vix sedentem, et amissis habenis quibus idem fuerat moderandus asellus, solummodo arte imbecilli, pressis ejusdem comis aselli, se ne laberetur continentem; alter vero, ut conjici potest, jam eum modo eodem asello lapsum, et ut ei moris erat hesterno Iaccho venas inflatum, mortuo simillimum jacentem, et ejus nimia potatione ansam illius gravis canthari fractam, sertaque capitis ejus procul delapsa jacentia, et duorum puerorum fraude circumventum, suorumque sertorum restibus ab eis vinctum, et ut nimio mero vacantibus atque stertentibus a lascivis pueris fieri assole t illusum, eademque illusione excitatum, pollicitumque eisdem pueris carmina quae vellent se facturum, quae utique, sicut sequentia illius libri testantur, fecit: non abs re tamen ejus facti similitudo, quamdam, ut quidam volunt, in persona Sileni allegorice Virgilius alterius personam subintelligi voluerit, tibi non ab jure, Claudi, aptari potest. Videris itaque ad instar ejusdem simillimi tui Sileni pando sedere asello, et adeo nimio mero indulsisse, ingentique potatione mentem tuam hebetasse, et habenas moderationis et discretionis amisisse, et caetera quae de eo idem Naso exsequitur, exegisse, quando asinum aeque ut crucem adorandum docuisti. Eumdem porro asellum cui sedebas, non alios, ad adorandum proporre nobis debueras; sed reor, quia pandus erat, tua sessione dignum: nostra vero adoratione non pandos, sed generosos magnorumque corporum asinos, beneque auritos et turrita cervice incedentes, caputque in altum subrigentes, optime judicaveris dignos. Verum, secundum Virgilium, ejusdem Sileni similitudinem habuisse comprobaris, quia nisi multo madefactus fuisses vino, non illo utique de quo Psalmista ait: Vinum laetificat cor hominis (Sal. CIII), neque de illo de quo in libro Judicum, quod Deum laetificat et homines (Giud. VI), sed illo potius de quo in cantico Moysi legitur: Fel draconum vinum eorum, et venenum aspidum insanabile (Deut. XXXII), nunquam ab ecclesiasticis tradizioneibus te avertisses, et asinos et caetera inepta quae scripsisti adoranda proposuisses. Pueros namque qui te eodem fellito vino inflatum, et ad similitudinem mortui jacentem repererunt, tuisque propriis restibus devinxerunt, nullos melius quam spiritum tuum, qui, secundum Apostolum (Efes. IV) renovari, et novum hominem, Christum videlicet Dominum nostrum, induere, et intellectum, qui sanam doctrinam proferre debuerat, accipere possumus. Eisdem igitur pueris adeo ludibrio et irrisioni fuisti, ut sicut a Sileno memorati pueri carmina inepta sibi fieri extorserunt, ita et tui pueri, spiritus videlicet tuus parvusque intellectus in tantae praesumptionis et praecipitationis barathrum te demerserunt, ut eorum persuasione et assensione, imo subripiente atque praevalente antiquo hoste, ea praedicares quibus te et captum mente et rationis impotem ostenderes. Catalogo filiorum Ecclesiae extorrem te infeliciter efficeres, quia tua plena erroris blasphemiarumque dogmata una tecum floccipendunt, et ruderibus socianda decernunt. Tuum porro cantharum cum ansa fracta, de quo, ut pote calice Babylonio, potum mortiferum hausisti, et quem usque ad faeces potasti, merito, quia nullo usui humano aptum norunt, abjiciunt; et ne ex eo quisquam sanae mentis haustum sumat, sub perpetua contritione inutilem et inhabilem subsistere dijudicant. Sano si sobria ecclesiasticaeque dignitati convenientia praedicasses, jure in capite tuo sertum, id est, corona mansisset sacerdotalis. Sed quia contra auctoritatem religionemque sanctae Dei Ecclesiae scribere praesumpsisti, idcirco ad ignominiam dehonorationemque tuam praesulatus tui coronam a capite tuo procul delapsam, tibi valde indecenter abesse fecisti. Hanc ergo similitudinem ex fabulis poetarum sumptam, tibi non inconvenienter aptatam, o Claudi, agnosce, et ne ulterius sanctam Dei Ecclesiam tuis virulentis objectionibus lacessere praesumas, cave. At vero ne hujus libelli extensio et immoderata prolixitas legentibus generet taedium, cursus sui hic sortiatur terminum: reliqua vero operis tui, o Claudi, in tertio hunc sequenti, Domino auxiliante, examinabuntur libello.
