DE SINGULIS FESTIVITATIBUS ANNI. <strong>(G)*</strong> </center></h4>
 <h4><center>
<em>In Nativitate Christi.</em></center></h4><nobr><sub></sub></nobr> 
<br><nobr><sub></sub></nobr> Natus enim est hodie sator atque redemptor,
<br>   Christus de Maria Virgine factus homo:
<br>Ut nos consortes sanctae Deitatis haberet,
<br>   Mundatos vitiis et placitos meritis.
<br> <h4><center>
<em>In Octava Domini.</em></center></h4>
Accepit et nomen jam circumcisus Iesus,
<br>   Ut mundatus homo sit soboles Domini.
<br> <h4><center>
<em>In Epiphania.</em></center></h4>
Munera suscipiens dignis apparuit ipse,
<br>   Sic pius adveniens munera nostra videt.
<br> <h4><center>
<em>In Yppapanti</em> [Hypapante].</center></h4>
Qui sine peccato in templo est oblatus ad aram,
<br>   Nos peccatores ad sua tecta vocat.
<br>Cujus mater adest, mater sed Virgo perennis
<br>   Permanet a nato glorificata suo.
<br> <h4><center>
<em>In Septuagesima.</em></center></h4><nobr><sub></sub></nobr> 
<br>Ecce paramur enim ventura ad festa colenda,
<br>   Moribus in sanctis corda parare juvat.
<br> <h4><center>
<em>In Quadragesima.</em></center></h4>
Exemplo Domini jejunia corporis extra
<br>   Incipimus, mentes abstineant vitiis.
<br> <h4><center>
<em>In Palmis.</em></center></h4>
Obvia turba pio stravit sua tegmina Christo,
<br>   Nos ut in his sedeat, corpora nostra damus.
<br> <h4><center>
<em>De passione.</em></center></h4>
Ille crucem, plagas, alapas, sputa aspera passus,
<br>   Ostendit quanta te tolerare decet.
<br> <h4><center>
<em>De Resurrectione.</em></center></h4>
<nobr><sub></sub></nobr> Tartara despolians, devicta morte resurgens,
<br>   Ut te vivificet, quam jacuisse videt,
<br>Mortuus est ut peccatis moriamur ademptis,
<br>   Surgit ut in vitae limine constituat.
<br> <h4><center>
<em>In Ascensione.</em></center></h4>
Ascendit coelos sumpto per saecla triumpho,
<br>   Ut nos victores sidera ad alta vocet.
<br> <h4><center>
<em>In Pentecoste.</em></center></h4>
Spiritus ad terras Domini descendit in igne,
<br>   Qui dat apostolicis ignea corda viris.
<br>Illos quippe suo refovet tutamine praesens,
<br>   Quorum ardere videt, casto in amore animos.
<br> <h4><center>
<em>In Natale sancti Joannis Baptistae.</em></center></h4>
Est hodie natus sanctus Baptista Joannes,
<br>   Cujus nos precibus dextra juvet Domini.
<br> <h4><center>
<em>In Natale sancti Bonifacii archiepiscopi.</em></center></h4><nobr><sub></sub></nobr> 
<br>Gaudia praesentis, Bonifaci sancte, diei
<br>   Nos salvent, Domino dante tuis meritis.
<br> <h4><center>
<em>In Assumptione sanctae Mariae.</em></center></h4>
Virgo Dei genitrix de corpore ducta pudico
<br>   In requiem Domini transiit ecce sui.
<br>Ad quam nos precibus transire juvantibus ejus
<br>   Aeternae proles virginis alma velit.
<br> <h4><center>
<em>De apostolis.</em></center></h4>
Hi sunt quos toto divina electio mundo
<br>   Elegit primos, praetulit atque gradu.
<br>Quorum non <small>[Note: <nobr><sub></sub></nobr> Nunc, Hanck, not. ms.]</small> fidei semper praecepta sequentes
<br>   Illorum precibus regna poli accipiant.
<br> <h4><center>
<em>De confessoribus.</em></center></h4><nobr><sub></sub></nobr> 
<br>Hos perfecta suo servans confessio Regi
<br>   Fecit in aetheria consocios requie.
<br>Exemplis quorum dictisque in pace manentes,
<br>   Instruimur summae pacis amare viam.
<br> <h4><center>
<em>De martyribus.</em></center></h4>
Sanguine qui proprio coelestia praemia adepti
<br>   Quae sibi retribuit retribuente Deo.
<br>Nos tolerando monent facile pretiosa subire,
<br>   Pro Christo opprobria, quae sacra regna parent.
<br> <h4><center>
<em>De virginibus.</em></center></h4><nobr><sub></sub></nobr> 
<br>Fortis in infirmo viguit constantia sexu
<br>   Quae sibi virgineum copulat officium.
<br>Nosque monemur in hoc, mundi si incursio desit,
<br>   Saltem cum vitiis mens pia bella gerat.
<br> <h4><center>
<em>In natale sancti Martini episcopi.</em></center></h4>
Iste Dei sanctus doctor venerabilis orbi
<br>   Vitae exempla dedit, adjuvat et precibus.
<br>Haec quicunque legas, veniam deposcere Strabo
<br>   Sis memor, et cunctos hos voca in auxilium.
<br><nobr><sub></sub></nobr> 

