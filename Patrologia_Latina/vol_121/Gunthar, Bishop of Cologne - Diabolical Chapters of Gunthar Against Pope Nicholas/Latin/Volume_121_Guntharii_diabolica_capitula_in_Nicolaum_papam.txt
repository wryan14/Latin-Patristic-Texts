br><small>ANNO DOMINI DCCLXVIII.</small><br>GUNTHARIUS
COLONIENSIS EPISCOPUS. </center></h4>
<nobr><sub></sub></nobr> 
<br> <h4><center>GUNTHARII DIABOLICA IN NICOLAUM PAPAM CAPITULA <small>[Note: <nobr><sub></sub></nobr> De his Annales Hincmari Rhemensis: Imperator
Guntharium et Theutgaudum degradatos, ut secum
venerant, Franciam redire praecepit. Tunc
Guntharius haec diabolica capitula et hactenus inaudita,
quae cum hac praefatione, quando Romam in
Ludovici obsequio rediit, episcopis regni Lotharii
misit, per Hilduinum fratrem suum clericum, adjunctis
ei suis hominibus, apostolico misit, dans illi
in mandatis ut si apostolicus illa nollet recipere,
super corpus beati Petri ea jactaret. Apostolicus
autem praecognitus haec recipere noluit. Suprascriptus
autem Hilduinus armatus cum hominibus Guntharii
<nobr><sub></sub></nobr> ecclesiam beati Petri apostoli sine ulla reverentia
intrans, diabolicum scriptum, sicut suus
frater Guntharius ei praeceperat, si apostolicus illud
nollet recipere, super corpus beati Petri jactare voluit,
et a custodibus prohibitus, eosdem custodes
cum fustibus tam ipse quam et sui complices verberare
coeperunt, adeo ut unus ibidem occisus fuerit,
Tunc ipsum scriptum super corpus beati Petri jactavit,
seque isdem et qui cum eo venerunt evaginatis
gladiis protegentes, de ecclesia exierunt, et
ad Guntharium peracto lugendo negotio redierunt.]</small>.
<br><small>(Pertz., Monumenta Germaniae historica.)</small><br> </center></h4>
 <h4><center>PRAEFATIO
AD EPISCOPOS REGNI LOTHARII. </center></h4>
<p><nobr><sub></sub></nobr> Sanctis ac venerandis fratribus et coepiscopis
Guntharius atque Theotgaudus in Domino salutem.</p>
<p><nobr><sub></sub></nobr> Rogamus suppliciter charissimam fraternitatem
vestram ut nobis pro vobis assidue orantibus sanctarum
<nobr><sub></sub></nobr> precum solatia instanter impendatis, et neturbemini
neque terreamini pro his, quae fama forte
de nobis ac vobis sinistrius nuntiat. Confidimus de
Domini nostri clementissima bonitate, quia neque
in regem nostrum neque in nos, opitulante Deo, inimicorum
praevalebunt insidiae, neque gaudebunt de
nobis adversarii nostri. Nam quamvis domnus Nicolaus
qui dicitur papa, et qui se apostolum inter apostolos
annumerat, totiusque mundi imperatorem se
facit, ad illorum instinctum et votum, quibus conspiratus
favere dignoscitur, nos damnare voluisset,
tamen modis omnibus Christo propitio suae insaniae
renitentes invenit, et quidquid inde fecit, non mediocriter
illum postmodum poenituit. Misimus vobis
haec subscripta capitula, quibus cognoscatis nostram
<nobr><sub></sub></nobr> adversus praefatum pontificem querimoniam. Nos
autem egressi a Roma longiusque recedentes, iterum
ad Romam revocati sumus. Quo nos incipientes
reverti, has vobis litterulas scripsimus, ut non miremini,
<nobr><sub></sub></nobr> quod longiores agimus moras. Dominum
regem nostrum tam per vos ipsos quam per vestros
missos et litteras saepius visitate et confortate, eique
quoscunque potestis amicos et fideles conciliate,
maxime Ludovicum regem admonendo semper invitate,
et cum illo de communi utilitate diligenter inquirite,
quoniam in pace eorum regum [<em>al.</em> regnum]
erit pax nostra. Aequo animo estote et tranquillo
corde, domini fratres, quia Deo volente talia vobis
nuntiare speramus, in quibus absque errore poteritis
advertere spiritum Domini docentem quid et
quomodo agere debeatis. Tantum omnimodis praefatum
regem commonere curate, ut inter varias suggestiones
ita maneat immobilis, donec et ipse rerum
causas cognoscat. Caeterum, desiderantissimi
<nobr><sub></sub></nobr> fratres, necessarium vobis est et laude dignum, ut
promissam regi nostro fidem coram Deo et hominibus
inviolabiliter conservemus. Deus omnipotens
vos in suo sancto servitio conservare dignetur.</p>
<br> <h4><center>INCIPIUNT CAPITULA. </center></h4><nobr><sub></sub></nobr> 
<p>CAP. 1.---Audi, domne papa Nicolae; patres et
fratres coepiscopi nostri ad te nos direxerunt, et nos
sponte venimus, consulere videlicet tuum magisterium
super his quae pariter, prout nobis visum fuit,
et adjicientibus et approbantibus notum esse potuit,
<nobr><sub></sub></nobr> judicavimus, auctoritates rationesque quas secuti
fuimus scriptis ostendentes, ut tua sapientia perscrutatis
omnibus, qui inde sentiret et quid vellet
nobis demonstraret. Et si illud melius tua sanctitas
inveniret, ut nos instrueres et doceres hoc, humiliter
postulamus, parati quidquid rectius et probabiliter
insinuares, una cum confratribus nostris sanis
acquiescere documentis.</p>
<p>CAP. II.---Sed nos per tres hebdomadas tuum
exspectantes responsum, nihil certitudinis nihilque
doctrinae nobis expressisti, sed tantum quodam die
in publico dixisti, nos excusabiles apparere et innocentes
juxta nostri assertionem libelli.</p>
<p>CAP. III.---Ad ultimum nos evocati, ad tuam
praesentiam deducti sumus nihil adversitatis suspicantes,
<nobr><sub></sub></nobr> ibique obseratis ostiis conspiratione more
latrocinali facta, et ex clericis et laicis turba collecta
et permista, nos opprimere inter tantos violenter
studuisti, atque sine synodo et canonico examine
nullo accusante, nullo testificante, nullaque disputationis
districtione dirimente vel auctoritatum probatione
convincente, absque nostri oris confessione,
absentibus aliis metropolitanis et dioecesanis coepiscopis
et confratribus nostris, extra omnium omnino
consensum tuo solius arbitrio et tyrannico furore
damnare nosmet voluisti.</p>
<p>CAP. IV.---Sed tuam maledictam sententiam, a
paterna benignitate alienam, a fraterna charitate
extraneam, adversum nos injuste et irrationabiliter
contra leges canonicas prolatam, nequaquam recipimus,
<nobr><sub></sub></nobr> imo cum omni coetu fraterno quasi maledictum
frustra prolatum contemnimus atque abjicimus.
Teipsum quoque, damnatis et anathematizatis sacramque
religionem abjicientibus ac contemnentibus
faventem et communicantem, in nostram communionem
<nobr><sub></sub></nobr> nostrumque consortium recipere nolumus,
contenti totius Ecclesiae communione et fraterna societate,
quam tu arroganter te superexaltans despicis,
teque ab ea elationis tumore indignum faciens
sequestras.</p>
<p>CAP. V.---Igitur ex tuae levitatis temeritate propria
tibimet sententia anathematis pestem inflixisti,
exclamans: <em>Qui apostolica praecepta non servat,
anathema sit,</em> quae tu multipliciter violare et violasse
dignosceris, divinas simul leges et sacros canones
quantum in te est evacuans, praedecessorum tuorum,
pontificum Romanorum, vestigia sequi nolens.</p>
<p>CAP. VI.---Nunc ergo qui fraudulentiam et calliditatem
tuam experti sumus, non quasi ad illatam
<nobr><sub></sub></nobr> nobis contumeliam provocati sumus, sed contra
tuam iniquitatem zelo accensi, nec nostrae vilitatis
personam attendentes, sed omnem nostri ordinis
universitatem cui vim inferre conaris prae oculis
habentes.</p>
<p>CAP. VII.---Quid nostrae specialis propositionis
summa fuerit, in paucis replicamus. Lex divina et
canonica aptissime probat, etiam venerandae saeculi
leges astipulantur, quod nulli licet ingenuam virginem
alicui viro tradere in concubinatum, maxime
si illa puella nunquam illicitae assentire voluit
copulae; et quia suo viro parentum consensu, fide,
affectu [<em>al.,</em> effectu] ac dilectione conjugali sociata
est, uxor profecto, non concubina, habenda sit.</p>
<br><nobr><sub></sub></nobr> 
<br> <h4><center>RETRACTATIO GUNTHARII
ADRIANO II DATA. </center></h4>
<p><nobr><sub></sub></nobr> Profiteor ego Guntharius coram Deo et sanctis
ejus, vobis, Domino meo Adriano summo pontifici et
universali papae, ac venerandis tibi subditis episcopis
reliquoque conventu, quoniam judicium depositionis
in me a domno Nicolao canonice totum non
reprehendo, sed humiliter porto. Unde nec ulterius
sacrum ministerium contingere praesumo, nisi per
misericordiam mihi subvenire volueritis, nec aliquando
contra sanctam romanam Ecclesiam aut ejus
<nobr><sub></sub></nobr> pontificem aliquod scandalum vel quidquam adversi
movere volo, sed devotum me eidem sanctae matri
Ecclesiae ejusque praesuli exhibere atque obedientem
permanere protestor. Ego Guntharius huic professioni
a me factae manu propria subscripsi. Data Kalendas
Julii, indictione II, in ecclesia Sancti Salvatoris,
quae est in monasterio Sancti Benedicti in
Cassino.</p>
<br><nobr><sub></sub></nobr> 
<br> <h4><center>THEODGAUDI, GUNTHARII ET ARDUICI
EPISTOLA AD HINCMARUM.
<br><small>(Apud Labbeum, Conciliorum generalium tomo VIII, col. 762.</small><br> </center></h4>
<p><nobr><sub></sub></nobr> Optabili in Christo fratri IGMARO [Hincmaro]
THEODGAUDUS primas Belgicae Galliae, GUNTHARIUS
Agrippinensis Coloniae, et ARDUICUS Vesontionensis
Ecclesiae episcopi salutem et pacem.</p>
<p>Relegimus, frater, et utinam frater Igmare, libellum
tuae accusationis adversus Hilduinum dilectum
filium et fratrem nostrum, ut credimus idoneum
virum, in quo ipsum officio pastorali indignum asseveras,
et causas te scire, pro quibus isdem electus
ordinari non debeat, exclamas. Quamvis ab hac
improbitate hoc solummodo te revocare vel temperare
debuisset, quod ille tuus domnus et nutritor
fuerit charus, si tamen memor et non ingratus fore
voluisses, cujus iste et affinitatem refert et nomen.
Nunc quoniam delator esse voluisti, quod restat non
<nobr><sub></sub></nobr> omittas. Te enim exspoliasti judicio, dum criminationis
chartulam, quod tuo officio et honori, ut
aestimamus, non competebat, propria manu, quod
negare non potes, in conventu regum principi
nostro Lothario inconsulte porrexisti, ac memoratum
Hilduinum, nosque pariter suspectos reddidisti.
<nobr><sub></sub></nobr> Ergo quia te objecta probaturum promisisti,
consequens est, ut exsequaris quae promisisti:
unde et te canonica commonemus auctoritate, ut
accusationis tuae exsecutionem canonice prosequaris.
Quod si te accusationi subtraxeris, et probationi
defueris, noveris te canonicis de accusatoribus
regulis subjacere. Calumniae vero quas synodalibus
decretis obumbrare nisus es, in te atque in aequivocum
nepotem tuum, qui ita provecti estis reflectuntur.
Quorum neuter ex illa fuit ecclesia, in qua
ambitione atque favore potentatus inthronizatus esse
dignoscitur. Hac conditione dehinc exigente synodo
te adesse oportebit, quae Idus Martias apud urbem
Mediomatricum, Christi favente gratia, celebrabitur:
ubi saepefatus frater aut tua probatione convincatur,
<nobr><sub></sub></nobr> aut sua defensione liberetur. Ubi quoque
et nos tibi ex omnibus, quae de ecclesia Cameracensi
scribens monuisti et reprehendisti, rationes
reddendo respondere valeamus. In Christo te valere
optamus.</p>
<br><nobr><sub></sub></nobr> 
<br> <h4><center>EORUMDEM
EPISTOLA AD EPISCOPOS IN REGNO LUDOVICI CONSTITUTOS. </center></h4>
<p><nobr><sub></sub></nobr> Venerabilibus in Christo fratribus archiepiscopis
et episcopis in regno eximii regis Ludovici constitutis
THEODGAUDUS Belgicae Galliae primas, GUNTHARIUS
Agrippinensis Coloniae, ARDUICUS Vesontionensis,
ROTLANDUS Arelatensis, TADO Mediolanensis
<nobr><sub></sub></nobr> Ecclesiarum archiepiscopi, eorumque coepiscopi
salutem et pacem orant et optant.</p>
<p>Diversis Ecclesiam Dei perturbationibus concuti
et percelli quotidie exterius cernimus ac suspiramus:
interius vero vexari eam atque exuri in suorum
<nobr><sub></sub></nobr> dissensione membrorum, videntes nimium
perhorrescimus et dolemus. Neque enim dolere et
lugere non possumus, quod sanctos Dei sacerdotes,
Hincmarum videlicet archiepiscopum religione et
sapientia longe lateque vulgatum, et Rothadum
longiturnae et venerabilis conversatione sanctitatis
famosum, ita comperimus ab invicem discordasse,
ut non veritus sit metropolitanus idem suffraganeo
eidem excommunicationis sententiam intorquere,
et officio privatum divino custodiae deputare. Sed
quem e duobus magis defleamus admiratione simul
ac stupore vallati nescimus. Rothadum scilicet ita
a vero exorbitasse, ut ei digne talia infligerentur,
aut Hincmarum ita justitiae et dignitatis limitem
transilisse, ut aliquo amaritudinis aut ambitionis
<nobr><sub></sub></nobr> zelo devinctus seu devictus sancto, ut credebatur,
et annoso episcopo talia inferre minime dubitaret.
Ille etenim se injuste damnatum proclamat, qui
etiam inter alia excusationum suarum munimina in
appellatione Romani perstabat pontificis. Iste autem
inter caetera invectionum commenta de contemptu
et inobedientia sui juste eum ab officio sacerdotali
removere denuntiat. Quod quia nobis per omnia
incertum est, quippe qui neutrius causam palam
cognovimus, rumoribus nec facile credere audemus,
nec absentium dissensiones temere dijudicare debemus.
Ob hoc tamen multos, imo pene omnes ad
quoscunque haec fama pervenit, nobiscum scandalum
passos non sine gravi moerore sanctitati vestrae
mandamus, orantes et unanimitatem vestram poscentes,
<nobr><sub></sub></nobr> ut discordiam praedictorum antistitum animadversis
antiqui hostis insidiis, et consideratis
humanae fragilitatis excessibus, qualiter coeperit, et
increverit, sollicitius intendatis ac perpendatis, et
nobiscum Domino mediante convenientes, dubietatis
hujus nebulas studiosissima indagine abstergamus,
et ad veritatis lucem vera luce revelante perducamus:
quo aut Rothadus si juste depositus comprobatur,
omnium judicio conticescat, aut Hincmarus
de injuste damnato merito erubescat. Et scandalum
sive murmur, quod in sancta Ecclesia super hac
controversia plurimos diverberat, nostra vigilantia
destructum atque sedatum fatiscat, ne tantum
offendiculum Christianum populum diutius perturbet.
Neque ergo ullis hoc debet argumentis praetermitti,
<nobr><sub></sub></nobr> aut occasionibus differri, quoniam ut meminisse
nos arbitramur, et sedes apostolica quondam
suam sententiam in melius commutavit, cum
sibi subreptum de quodam perspexit, et Dioscorus,
quia sanctum virum dignae memoriae Flavianum
injuste deposuerat, a sede apostolica damnatus evanuit,
remanentibus aliis indamnatis, qui ei non
sponte, sed quasi coacte in depositione sancti consenserant
episcopi, quos ipse Dioscorus multiformiter
et argute fallere callidus argumentator elaboraverat.
Nolite jam nunc morari crescente periculo,
et insultantibus sancto ordini atque detrahentibus
multis, qui gloriantes sibi fiduciam promittunt,
quod nobis invicem mordentibus atque
<nobr><sub></sub></nobr> dissentientibus, usquequaque nocere valeant.
De quibus autem Rothadus queritur, nosque plurimum
movet, sanctitati vestrae breviter subter
annectimus. Si debeat presbyter aut diaconus a
proprio episcopo juste depositus, a metropolitano
aut alio quolibet in gradum pristinum sine ejusdem
episcopi consensu restitui: cum in concilio Antiocheno
<strong>(cap. III)</strong> de hoc ita habeatur: Si qui presbyteri
aut diaconi a proprio episcopo excommunicati,
ausi fuerint, etc. Item in eodem concilio <strong>(cap. VI)</strong>:
Si quis a proprio episcopo communione privatus
est, etc. Si debeat presbyter criminatus atque damnatus
post quatuor annos reconciliari, cum de hoc
in concilio Africano <strong>(cap. XII)</strong> ita habeatur: Si quis
infra annum causam suam purgare contempserit, etc.
<nobr><sub></sub></nobr> Si debeat quilibet episcopus alterius ordinatum retinere,
quanto minus capere vel in carcerem trudere,
cum de hoc in decretalibus ita statuatur: Nullus
episcopus alterius parochianum praesumat retinere,
etc. Et post aliquanta: Si quis metropolitanus
episcopus, nisi quod ad suam solummodo
propriam pertinet parochiam, etc. Si debeat
episcopus alterius episcopi ministros scriptis
invitare, aut aliquo modo sollicitare, aut plebes
alterius potestati suae usurpare; cum de hoc in
Africano concilio ita dicatur <strong>(cap. X)</strong>: Nullus debet
collegae suo facere injuriam, etc. Multa quinetiam in
eodem concilio de his alia promulgantur. Si debeat
episcopus minus quam a duodecim audiri, quanto
magis damnari, quod in Sardicensi concilio evidentius
<nobr><sub></sub></nobr> inhibetur. Si debeat damnari vel in locum
ejus episcopi subrogari alter episcopus, qui in appellatione
perstat Romani pontificis, nisi fuerit
causa appellantis in ejus determinata judicio. Si
possit suspectum et minus certum judicium renovari,
vel si suspectus metropolitanus vicinos provinciae
judices convocare, unde multa in conciliis
synodalibus et in decretis Romanorum pontificum
continentur. Si debeat innocens vel inauditus damnari.
Si debeat damnari eo quod aegritudine detentus
synodo occurrere non potuit, cui non pro impossibilitate
hoc, sed pro contemptu imputatur. Si
debeat condemnari pro eo, quod et metropolitanum
omnemque conventum suspectum habeat, et contra
se conspiratos metuens aut sciens, ad tempus synodi
<nobr><sub></sub></nobr> locum ingredi differt, Romanum pontificem semper
appellans. Si debeat accusator testis esse vel judex:
vel si episcopum haec universa conveniat agere pariter.
Haec itaque vos sacerdotes Domini, comministri
Dei nostri qui in lege Domini meditamini die ac
nocte, perscrutatis et evolutis divinarum auctoritatum
paginis rimari curate, utrum sit hujusmodi
sapientia desursum; quae juxta apostolum <strong>(Jac. III)</strong>
primum quidem pudica est, deinde pacifica: an,
quod absit, ea quam praemisit, terrena, animalis,
diabolica. Redeat itaque quantocius pia solertia
vestra et labore, sancta Ecclesia ac fraterna charitas
in pacem, quae scandalizata videtur aliorum improbitate.</p>

