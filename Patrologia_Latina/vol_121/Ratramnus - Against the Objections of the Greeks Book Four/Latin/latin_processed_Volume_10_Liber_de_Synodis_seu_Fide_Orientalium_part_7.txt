521-522 SANCTI HILARII
APOLOGETICA AD REPREHENSORES
LIBRI DE SYNODIS RESPONSA . (C) 
 I. In haec num. 3: Et licet non sine aliquo aurium
scandalo . . . . restiterint Orientales Anomoeis.
Si diligenter sententia haec expensa esset, forte
totius tractatus mei ratio non fuisset suspiciosa. Non
enim  tacui esse illic, quod non nisi cum scandalo
esset audiendum.
II. Initio num. 13, post recitationem primi decreti Ancyranae synodi.
Expositiones omnes (Ancyranae synodi, quae hoc
libro describuntur), si quid habent criminis, intra se
habent; caeterum non habere in publica facie existimantur.
Sed quia scirem ea sola Sirmium esse delata
(f. eas solas delatas).
III. Respicit ista num. 77: Exposita similis substantiae,
quae homoeusion appellatur, fideli ac pia
 intelligentia.
Non puto quemquam admonendum, in hoc loco ut
expendat, quare dixerim SIMILIS SUBSTANTIAE
 PIAM INTELLIGENTIAM, nisi quia intelligerem et
impiam: et idcirco similem, non solum aequalem,
sed etiam eamdem dixisse, ut neque similitudinem,
quam tu, frater Lucifer, praedicari volueras, improbarem;
et tamen solam piam esse similitudinis intelligentiam
admonerem, quae unitatem substantiae
praedicaret.
IV. In mss. cum superiori uno tenore continuatum pertinet
ad hoc num. 78: O studiosi tandem apostolicae
atque evangelicae doctrinae viri . . . . quantam spem
revocandae verae fidei attulistis?
In eo vero, quod laudans eos in invidiam deducor
a quibusdam; parum intellectus sum. Non enim eos
veram fidem, sed SPEM REVOCANDAE VERAE FIDEI
attulisse dixi: ut sicut illi auditi sunt, ita et nos
 ex hoc contra Valentem et Ursacium possemus audiri,
et  coaptandus ad eos allocutionis sermo
blandus nihil aliud, quam procacium conviciorum
effugeret foeditatem; cum amarius atque etiam probrosius
 in consequentibus (praesertim num. 91), occulta
expositionum essem scandala proditurus.
V. Aptatur his num. 80: Oro autem vos, sanctissimi
viri, ut cum bona venia sollicitudines meas aestimetis.
Pro prudentia vestra expendite, quid sit a sanctissimis
viris poscere, ut cum bona venia audiant dicentem;
et an ejusdem sit adulari, et objurgare.
Hoc ideo ita dictum est,  quia quae ad praesens tacita
ab his (Legatis Sirmium missis) fuissent, eram
proditurus (num. 90 et 91); non tamen in his, quae
possent tamquam excusabilia defendi, viderer calumniari.
VI. Attinet ad haec num. 87: Et ego invitus licet,
respondebo, etc.
 Satis absolute, Domine frater Lucifer, cognosci
potuit, invitum me homoeusii mentionem habere. Sed
quia tu similitudinem Filii ad Patrem praedicabas,
demonstratio ejus a me fuit exponenda sine vitio.
VII. His subnectitur num. 88:  Synodo Samosatenae
subscribendum putas.. Subscribamus et Nicaeae
synodo.
Numquid et hic  de homoeusione legentem, admonui,
non aliter ostendens suscipi oportere, nisi ad
unitatem substantiae referretur?
VIII. Reprehensorum oculis exponit hoc num. 89: Et
me movet (cum scandalo) homoeusii nuditas, etc.
Anne quisquam me existimare poterit homoeusion
velle suscipere, de quo ista tractavi?
IX. Huic affine, adducitur post allata exempla eorum
quae externa similitudine fallunt.
Numquid et hic similitudinis negligens fui?
523-524 X. Convenit his num. 90: Parcens enim
adhuc de his nihil dico, quae Ancyrae cum scandalo
decreta sunt.
Anne existimor suspicionem ab his adimere, vel
ea laudare quibus parco? Parcere enim, et cum dilatione
ad hoc parcere, nihil improbi est et remissi.
XI. In mss. decimo continuatum cadit in illa n. 91: Ut
probari possit homoeusion, non improbemus homousion;
item et in ista ejusdem numeri: Impium
est quod audetis, etc.
An hic similem substantiam aliud patior esse nisi
unam? quae si non una sit antea confitenda, jam
 postea impie sit similis praedicanda.
XII. Subjicitur post haec num. 91: Homoeusion nescio
nec intelligo, nisi tantum ab similis essentiae confessione,
etc.
Numquid videor quod nescivi probare potuisse
(accipiendo homoeusion pro similitudine non substantiali)?
Non utique. Sed quia fides catholica non debeat
nisi per unitatem similitudinem credere; ut similitudinem
tantum ad excludendam unionem commemoret,
non ad discidium unitatis: idcirco me
dixi, cum nomina homousii atque homoeusii nescissem,
tamen per unitatem similitudinem recepisse.
Hoc ipsum statim sequens sententia absolvit.