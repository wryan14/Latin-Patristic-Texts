Cappam ad solis radium suspendit.
18. Dum haec apud episcopum geruntur, praesente
clero ecclesiae, venerabilis sacerdos domum in qua
cum suis rusticis episcopus consederat ingressus est,
coepitque prospicere quam in partem vel discipulus
quo comite venerat concederet, vel ipse cucullum
suum posset appendere: cum ecce videt in angulo
domus tanquam vectem ligneum parieti haerentem,
(erat autem solis radius per modicam fenestram ingrediens)
ad quem accedens, quoniam ut dictum est,
 vectem putabat, in eo cappam suam appendit, juxtaque
discipulum stare praecepit. Neque mirandum est
solis radium ad obsequium viri sancti ligni duritiam
praebuisse, cum qui Creatori devote famulatur, ei sit
etiam creatura ex Creatoris voluntate subjecta.
