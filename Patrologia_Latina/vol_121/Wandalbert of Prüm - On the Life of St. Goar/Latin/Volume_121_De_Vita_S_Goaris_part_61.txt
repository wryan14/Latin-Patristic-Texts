 De Willigelmo quodam daemonio tradito et postea
eruto.
27. Sed ut propositum persequar, Willigelmus
quidam, qui nuncusque superest, cum vineam a
matre datam de jure et possessione ecclesiae S. Goaris
subtraxisset, saevo daemonio est mancipatus. Denique
ab eo vexatus vineam reddidit et curari continuo
meruit, ut hoc exemplo caeteri monerentur, voto
parentum res juri ecclesiae mancipatas subtrahi ab
haeredibus filiis non oportere.
