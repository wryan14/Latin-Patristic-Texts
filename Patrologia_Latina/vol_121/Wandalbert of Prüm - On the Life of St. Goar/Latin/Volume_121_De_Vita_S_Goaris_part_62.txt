De quodam Wolvone presbytero.
28. Wolvo quidam ab ineunte aetate ibi a matre
nutritus, cum postea presbyter esset, decimas quae ex
multo jam tempore ecclesiae B. Goaris agrorum jure
 competerent, suis usibus dolo malo conduxit. Nec
magna subsequente mora caecus et mutus effectus,
ad basilicam viri sanctissimi a suis perducitur; ibi
res patrimonii sui cum restitutis decimis tradidit,
et sanitatem, placato eo quem offenderat, meruit.
