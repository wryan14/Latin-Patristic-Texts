V.---COMMEMORATIO quemadmodum et a quo cella
sancti Goaris fuerit monasterio Prumiae sociata incipit
feliciter. 
43. Decursis jam quae de miraculis viri sancti
scribenda susceperam, videtur mihi necessario paucis
 esse monstrandum et post editos libellos duos
quodam extraliminio memorandum, quemadmodum
et qua ex causa cella B. Goaris monasterio Prumiae
fuerit sociata, ut omni tempore sub regimine et potestate
abbatis qui ei monasterio auctore Deo praefuerit,
ipsa quoque esse deberet.
