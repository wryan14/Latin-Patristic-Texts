[EXPLANATIO IN FERCULUM SALOMONIS.] </center></h4>
<nobr><sub></sub></nobr> 
<br> <h4><center>ADMONITIO AD LECTOREM
DE OPUSCULO SEQUENTI. </center></h4>
<p><nobr><sub></sub></nobr> Scripserat Hincmarus, teste Flodoardo, metricum
Opus egregium ad Carolum regem, quod appellavit
Ferculum Salomonis, versibus constans quadringentis
quadraginta sex, cui et solutae orationis partem
alteram adjecerat, quae illius explicationem
<nobr><sub></sub></nobr> continebat. Haec est quae nunc primum in lucem
datur ex antiquo exemplari. Prioris enim partis nihil
dum vidimus praeter versus duodecim, quos suo loco
inter auctoris fragmenta proferemus.</p>
<br><nobr><sub></sub></nobr> 
<br> <h4><center>HINCMARI
ARCHIEPISCOPI RHEMENSIS
EXPLANATIO IN FERCULUM SALOMONIS. <strong>(C)</strong> </center></h4>
<p><nobr><sub></sub></nobr> <strong>756</strong> Hoc regium ferculum, quod doctores sancti
designare dicunt Ecclesiam, corpus scilicet Christi,
in cujus unitate eidem Christo per fidem, ut supra
monstravimus, quisque incorporatur, multis in
Scriptura vocatur nominibus: ut est regnum coelorum,
mulier, sponsa, uxor, columba, dilecta, vinea,
ovis, ovile, civitas, turris, columna, firmamentum,
domus, templum, corpus Christi, plenitudo Christi,
sagena, nuptiae, coena, et aliis, quae lector forte
poterit invenire, fecit sibi rex Salomon, id est pacificus,
Idida, hoc est dilectus Domini, Coeleth, hoc
est concionator ipsius quidem Ecclesiae. His quippe
tribus nominibus vocatus est Salomon, quia tota
sancta Trinitas fabricavit templum veri Salomonis,
corporis scilicet Dei et hominum Mediatoris, in
<nobr><sub></sub></nobr> utero beatae et gloriosae semperque Virginis ejusdem
genitricis dominae ac dominatricis nostrae Mariae.
Spiritus enim sanctus supervenit in eam, et
virtus Altissimi patris obumbravit illi: ideoque
totum quod ex duabus et in duabus substantiis
atque naturis in unitate unius personae ex ea natum
est, sanctum vocatur, et est Filius Dei, per quem
gloria in excelsis Deo cantatur, et in terra pax est
hominibus bonae voluntatis; qui est Filius dilectus
in quo Patri bene complacuit, et a cujus facie est
scientia et intellectus, et qui docet hominem scientiam,
et Spiritu sancto suo docet Ecclesiam omnem
veritatem. Fecit autem hoc ferculum sibi iste Rex
regum et Dominus dominorum de lignis Libani,
quia Ecclesiam de fortibus animo et constantia animabus
<nobr><sub></sub></nobr> construxit. Ligna quippe Libani et celsitudine
et specie et sui natura imputribili multum
praeeminent. Sic haec ligna rationabilia atque fructifera,
his et aliis virtutibus praeeminent, non a se,
<nobr><sub></sub></nobr> verum ab illo, qui haec eadem ligna in aedificio
hujus ferculi, id est Ecclesiae, istiusmodi gratiosa
praedestinationis et electionis suae gratia, id est gratis
data, composuit; qui omnes homines vult salvos
fieri, et neminem vult perire. Ut enim de costa
dormientis Adae in paradiso fabricavit Evam, ita
ineffabilis misericordiae gratia in cruce dormiens,
de latere suo profundens aquam et sanguinem,
quibus et lavacro rigaretur et poculo, aedificavit
Ecclesiam; quam mundat lavacro aquae <strong>757</strong> in
verbo, et redimit sanguine pretioso, ut videlicet
agni immaculati et incontaminati, qui est ipse
Christus Jesus, et sanctificat Spiritu sancto suo,
salvum faciens in singulis, qui est passus pro omnibus,
totum hominem, videlicet corpus et animam, et
<nobr><sub></sub></nobr> hoc in sabbato, id est in requie unitatis Ecclesiae, in
qua per salutarem spem fideles ad requiem tendunt
perpetuam; spe enim salvi facti sumus.</p>
<p>Hujus ferculi columnae sunt duae, quia turbae quae
praecesserunt, et quae Dominicum subsequuntur
adventum, per fidem Mediatoris ipsius, videlicet
pacifici regis et ferculi aedificatoris salvatae
atque salvandae, unius ejusdemque credulitatis
confessione clamant dicentes Osanna: <em>Per gratiam
enim,</em> inquit Petrus, <em>Domini Jesu credimus salvari
quemadmodum et illi</em> <strong>(Act. XV, 11)</strong>. Vel certe duae
columnae sunt ferculi, quia quisquis in unitate
praesentis Ecclesiae cum fide recta et operibus bonis
perseveraverit, in futura, id est in aeterna Ecclesia,
de incorruptione animae simul et corporis
<nobr><sub></sub></nobr> inenarrabili exsultatione repletus atque glorificatus
sine fine gaudebit. Quoniam Deus omnia in mensura
in qua constat qualitas, in numero quo continetur
quantitas, in pondere quo significatur ratio peraequata,
<nobr><sub></sub></nobr> qua pondus virtutis non oneris electorum
accipiunt animae, illo disponente qui secundum Job
<em>posuit ventis pondus</em> <strong>(Job XXVIII, 25)</strong>: ut ab intentione
Dei non jam levi motu dissiliant, sed in eum
fixa constantiae gravitate consistant: per quae judicio
et in saecula illius omnia constant, per quae
mundum constituit gubernat et judicaturus est, qui
comprehendi vel reprehendi non potest, praemia
vel poenas singulis redditurus cuncta disposuit.
Prima istius columna ferculi tribus et triginta constat
capitulis: quia quisquis in nomine Patris et
Filii et Spiritus sancti baptizatus ex aqua et Spiritu
sancto renascitur, Decalogi mandata cum fide
sanctae Trinitatis necesse est perseveranter custodiat,
si ad vitam vult pervenire perpetuam. Et denarius
<nobr><sub></sub></nobr> numerus ternario superposito in eisdem capitulis
ter ducitur: quia mulier, catholica videlicet
Ecclesia, acceptum fermentum, sanctae Trinitatis
scilicet fidem, per dilectionem operantem in farinae
sata tria abscondit, quando Asiae, Africae et Europae
illam praedicare procurat, donec fermentetur totum,
id est orbi universo praedicetur Evangelium regni
acceptum a Domino Jesu Christo de his quae coepit
et perfecit facere et docere. Tertio die in evangelica
lectione commemorato venit ad nuptias: hoc
est tertio mundi tempore per incarnationis mysterium
eamdem sanctam sibi Ecclesiam sociavit. Primum
quidem saeculi tempus ante legem, patriarcharum
exemplis, secundum sub lege, prophetarum
scriptis, tertium sub gratia, evangelistarum praeconiis,
<nobr><sub></sub></nobr> quasi tertii diei luce mundo refulsit, in quo isdem
Dominus et Salvator noster pro redemptione generis
humani incarnatus apparuit. Sed et idem denarius
numerus in trigonum ductus tricesimum implet numerum,
quo anno Christus baptizatus cuncta sanctificavit
suo baptismate fluenta nobis <strong>758</strong> aquarum,
et hujus sanctificationis gratia tricesimo aetatis
anno Jesus venit in baptisma: quia scilicet post
baptisma istud legem erat veterem soluturus. Propterea
usque ad hanc aetatem, quae omnia potest
capere peccata, in legis observatione permansit:
ne quis diceret ideo eum solvisse legem, quia eam
non valeret implere. Neque enim omnis prorsus
aetas cunctis vitiis opportuna est. Nam primos adhuc
annos imprudentia et imbecillitas animi simul obsident:
<nobr><sub></sub></nobr> adolescentiae vero tempus ferventior impugnat
libido: reliquam vero aetatem habendi maxime
cupido sollicitat. Propterea igitur omnem hanc Christus
exspectavit aetatem, per quod omne tempus justitiam
legis implevit, ac tunc demum venit ad baptisma,
quasi cumulum illud cunctis observationibus
legis adimplens. Qui quoniam ipso, quod tricenarius
inchoavit, baptismo totius sit Ecclesiae sordes expiaturus,
eorumdem quoque numerorum mystica cognatio
declarat: quia videlicet triginta aequalibus
suis partibus computata pariunt amplius duodecimum,
qui est patriarcharum et apostolorum numerus,
et fiunt quadraginta duo. Habent enim partes,
tricesimam, unum, quintamdecimam duo, duodecimam
<nobr><sub></sub></nobr> tria, sextam quinque, quintam sex, tertiam
decem, dimidiam quindecim, quae simul juncta
quadraginta duo consummant: ubi mystice, ut diximus,
innuitur totam Ecclesiae perfectionem in Christi
fide et gratia consistere, quae a patriarchis primo
agnita, apostolorum est latius voce diffamata: nec
esse nomen aliud sub coelo in quo oporteat nos salvos
fieri, quomodo in quadraginta duobus nulla
est particula, quae non aequalibus tricenarii numeri
contineatur in partibus. Tricenarius ergo
numerus suis partibus quadragesimum complet
et secundum, quia Dominus Ecclesiam sui baptismatis
sacramentis et nunc laborantem temporaliter
munit, et finitis laboribus ad requiem aeternaliter
perducit. Et tricennalis baptizati Salvatoris
<nobr><sub></sub></nobr> aetas etiam nostri baptimatis intimare potest mysterium:
propter fidem scilicet sanctae Trinitatis, et
operationem Decalogi revelata fidei gratia: quod
quo sublimius intelligitur eo et doctrina publicatur.
Duodenus quippe, quem partes, ut diximus, tricenarii
pariunt, apostolorum numerus, praedicatorum
videlicet omnium chorus, ter quaternos, sive quater
ternos continere dignoscitur: quia fidem sanctae
Trinitatis, et quatuor sancti Evangelii libros, ab orthodoxis
doctoribus ante finem mundi oportet per
quatuor partes, Orientis scilicet, Occidentis, Aquilonis
et Austri, quadrato orbis termino praedicari.
Quasi enim quoddam sacrosanctum triennii tempus
baptizandos habere docuit, qui ait, <em>Ite, docete omnes
gentes, baptizantes eos in nomine Patris, et Filii,
</em><nobr><sub></sub></nobr> <em>et Spiritus sancti</em> <strong>(Matth. XXVIII, 19)</strong>: quasi idem
hoc triennium per decem multiplicari praecepit cum
subjunxit, <em>docentes eos servare omnia quaecunque
mandavi vobis</em> <strong>(ibid., 20)</strong>. Qui tribus annis
ac bis ternis mensibus mundi tenebras exemplo
et verbo suo de dilectione Dei et proximi sanans
<strong>759</strong> corpora simul et animas, illustrare
dignatur, pro generis humani salute in cruce occubuit.
Evidenter ostendens, quia praelatis apostolis,
martyribus, confessoribus, caeterisque arctioris ac
perfectioris vitae viris, quorum inenarrabilem gloriam
de manifestissima divinitatis visione sempiternae
Trinitatis illi tantum sciunt, qui ea perfrui
meruerunt, sunt plures in Ecclesia justi, fide sanctae
Trinitatis, in qua et incarnatio Domini nostri
<nobr><sub></sub></nobr> Jesu Christi veraciter continetur, qua non accessit
quaternitas, sed in uno Filio Deo et homine, qui est
in gloria Dei Patris, cum eodem Patre et sancto
Spiritu permanet Trinitas, spe, charitate et operibus
bonis perfecti, qui post carnis solutionem continuo
beata paradisi requie suscipiantur, exspectantes in
magno gaudio, in magnis congaudentium choris,
quando recepto corpore veniant et appareant ante
faciem Dei. In semisse autem anno demonstrans,
quia nonnulli propter bona quidem opera ad electorum
quidem fortem praeordinati, sed propter mala
aliqua, quibus polluti de corpore exierunt post
mortem severe castigati, excipiuntur flammis ignis
purgatorii, et vel usque ad diem judicii longa hujus
<nobr><sub></sub></nobr> examinatione a vitiorum sorde mundantur, vel certe
prius amicorum fidelium precibus eleemosynis, jejuniis,
fletibus, et hostiae salutaris oblationibus absoluti
poenis, et ipsi ad beatorum perveniunt requiem.
Tot etiam annis, id est tribus et dimidio,
Antichristus sui ostentabit figmenta mendacii, ostendens
se tanquam ipse sit Deus signis et mendacii,
prodigiis, adhibens minarum atque poenarum terrores.
Sed non praevalebit in eos, qui in fidei rectae et
operum bonorum perfectione, gratia ipsius auxiliante
persistent. Qui in carne apparens factus ex
muliere, factus sub lege ut eos qui sub lege erant
redimeret, ut adoptionem filiorum reciperemus, post
circumcisionem tricesima tertia die ad templum
delatus est, et legalia pro eo munera oblata, qui
<nobr><sub></sub></nobr> cuncta divinitus consecrat. Trigonus etiam Decalogi,
et tres dies, atque oblatio ad templum delata,
illos dies et sacrificium Ecclesiae, quae est corpus
Christi, designant, de quibus ipse in Evangelio dicit,
<em>Ecce ejicio daemonia et sanitates perficio hodie et
cras, et tertia die consummor</em> <strong>(Luc. XIII, 32)</strong>: quia
expelluntur daemonia, cum, relictis paternis superstitionibus,
credunt in eum gentes: et perficiuntur
sanitates, cum secundum ejus praecepta vivitur,
posteaquam fuerit diabolo et huic saeculo renuntiatum,
usque in finem resurrectionis, qua tanquam
tertia consummabitur, hoc est ad plenitudinem angelicam
per corporis etiam immortalitatem perficietur
Ecclesia. Quapropter hujus numeri ratione
devotus quilibet colligat, quia ille a corruptione corporis
<nobr><sub></sub></nobr> et animae tantum salvabitur, qui in fide recta
quae ternario numero, et in operibus bonis, quae
decalogo, id est numero constante denario designantur,
in virum perfectum, in mensuram aetatis plenitudinis
Christi, in die remunerationis inventus
fuerit.</p>
<p><strong>760</strong> Ducentis etiam et decem versibus, de
dogmatibus ecclesiasticis contra prave sentientes
doctorum loquens sensibus, haec columna constare
dignoscitur: cujus est supputationis ista intentio, ut
primum incipiamus a minori numero, id est a decem,
et ab eo progrediamur in postmodum. De denario
quippe numero catholici doctores multa dixerunt
diserta et fortia, ex quibus quaedam hic compendii
studio adnotare curavi. Dicunt namque quia in
<nobr><sub></sub></nobr> decalogo sit consecratus: cujus decalogi, psalterii
videlicet decem chordarum, decem praecepta Deus
famulo suo Moysi in monte in duabus tabulis lapideis
conscripta dedit: tria in una tabula ad Deum pertinentia,
quia Deus Trinitas est, et in redemptionis
nostrae mysterio tres sunt qui testimonium dant, spiritus,
aqua, et sanguis, et tres unum sunt: spiritus
utique sanctificationis, et sanguis redemptionis, et
aqua baptismatis: quae tria unum sunt et individua
manent, nihilque etiam a sui connexione sejungitur,
et ut beatus cantat Ambrosius:
<br>Omnia trina vigent sub majestate Tonantis.
<br>Tres Pater, et Verbum, sanctus quoque Spiritus unum.
<br>Trina salutaris species crucis, una redemptrix.
<br><nobr><sub></sub></nobr> Tertia lux Dominum remeantem a morte recepit.
<br>Trina dies Jonam tenuit sub viscere ceti.
<br>Tres pueri crevere Deum flagrante camino.
<br>Ter Sabaoth sanctum referens benedictio psallit.
<br>Ter mergendus aqua est cui gratia plena lavacri.
<br>Testibus et stabilis constat tribus actio cuncta.
<br>Terno mense suis redeunt sua tempora membris.
<br>Tres sunt aetates, flos, robur, et aegra senectus.
<br>Tres moduli in causis, judex, defensor, et actor.
<br>Tres in saecla gradus, ortus, transcursio, finis.
<br>Tres spem quae palpant, requies, lux, gloria vitae.<br>Septem vero praecepta altera tabula dedit, quorum
primum est, sicut et Apostolus monstrat, <em>Honora
patrem et matrem</em> <strong>(Ephes. VI, 2)</strong>. Habet praeterea
septenarius numerus in Scriptura sacra multipliciter
ostensam perfectionem suam: videlicet quia eo
dierum numero, testante Scriptura, perfecto coelo
et omni ornatu eorum, requievit Deus ab operibus
<nobr><sub></sub></nobr> suis <strong>(Gen. II)</strong>, sed et per legem sabbatum in requiem
datum est <strong>(Exod. XVI)</strong>. Et in capite nostro,
Mediatore scilicet Dei et hominum homine Christo
Jesu, propheta septiformem sancti Spiritus gratiam
enumeravit <strong>(Isa. XI)</strong>. Septem quoque oculos, et septem
candelabra, et septem sigilla, et septem tonitrua,
pro perfectione Scriptura sacra enumerat, et
per septem dies omne saeculum volvitur <strong>(Apoc. I, V,
VI, X)</strong>. Et his duobus perfectis numeris, ternario videlicet
et septenario denarius constat. Est etiam,
quoniam geminato quinario numero, qui perfectus
est in quinque notissimis corporis nostri sensibus, et
in quinque libris Moysi, constat. Sed et ab uno per
ordinem usque ad quatuor numeros completur
<strong>761</strong> denarius. Unum enim et duo et tres et quatuor
<nobr><sub></sub></nobr> simul ducti, fiunt decem: quia legis Decalogus
per quatuor libros sancti Evangelii adimpletur. Et
fortasse propterea qui conducuntur ad vineam, accipiunt
nomine mercedis denarium, qui per semetipsum
multiplicatus in centenarium surgit, et per
centenarium numerum magna perfectio designatur.
Per geminatum autem centenarium, et perfectio spiritus
qui in hac vita electis tribuitur, et perpetua
vita signatur. Unde eisdem electis suis Dominus dicit:
<em>Omnis qui relinquit domum vel fratres, aut sorores,
aut patrem, aut matrem, aut uxorem, aut filios,
aut agros propter nomen meum, centuplum accipiet et
vitam aeternam possidebit</em> <strong>(Matth. XIX, 29)</strong>. Neque
enim sanctus quisque ideo terrena deserit, ut haec
possidere in hoc mundo multiplicius possit, quia
<nobr><sub></sub></nobr> quisquis terreno studio terram relinquit, terram non
relinquit sed appetit: neque qui unam uxorem deserit
centum accepturus est. Sed per centenarium
numerum perfectio designatur: postquam etiam
vita aeterna promittitur; quia quisquis pro Dei nomine
temporalia atque terrena contemnit, et hic
perfectionem mentis recipit, ut jam non appetat quae
contemnit, et in sequenti saeculo ad vitae aeternae
gloriam pervenit, quae centenario numero, qui de
laeva transfertur in dexteram, designatur. Unde hoc
ferculum, vel haec mensa, scilicet sancta Ecclesia
de fabricatore suo, vero videlicet Salomone dicit,
<em>Laeva ejus sub capite meo, et dextera illius amplexabitur
me</em> <strong>(Cant. II, 6)</strong>. Per laevam quippe ejus vita
<nobr><sub></sub></nobr> praesens, et sacramenta incarnationis ejus, et praesentiae
ipsius dona signantur: per dexteram vero
vita futura, et ea quae in futuro percipient electi
praemia figurantur. In quibus non solum visio divinae
majestatis, sed et gloria est clarificatae humanitatis,
unius ejusdemque Mediatoris Dei et hominum. Unde
bene laevam ejus sponsa sub capite suo poni, dexteram
autem se illius amplexari desiderat, ut et nunc
per temporalia ipsius subsidia a mundi perturbationibus
quiescat, et tunc manifesta ipsius visione perpetuo
fruatur. Aeternam equidem sanctorum requiem
nullus unquam turbo interpolat. Unde et recte dicitur,
<em>Dextera illius amplexabitur me.</em> Quia nimirum
divinae praesentia majestatis undique suos coelesti
in regno circumteget, ne aliquam felicitatem Deo
<nobr><sub></sub></nobr> dignam, vel memoria miseriae violet, vel metus finis
angustet. Geminatus etiam centenarius innuit, quia
quiscunque ad vitam desideret pervenire perpetuam,
dilectione Dei flagret ac proximi, et fide catholica
atque operatione recta continue ad eam festinare
contendat. In fide scilicet orthodoxa, de sancta et
inseparabili Trinitate, simul et de Incarnatione Domini
nostri Jesu Christi, corde credens ad justitiam
et ore confitens ad salutem, quia in eadem sancta
Trinitate nihil est prius aut posterius, nihil majus
aut minus, sed totae tres personae coaeternae sibi sunt
et coaequales, ita ut per omnia et unitas deitatis in
Trinitate sit personarum, et trinitas personarum in
unitate sit deitatis: quia ex solo Patre, id est <strong>762</strong>
ex substantia Patris, aequalis et consubstantialis genitus
<nobr><sub></sub></nobr> non factus est Filius, et ex Patre simul ac Filio,
coaequalis ac consubstantialis aequaliter procedit
Spiritus sanctus, qui cum Patre et Filio aequaliter
adoratur, quia aequaliter est Deus, totus Patris et
totus Filii Spiritus, quia unus naturaliter Spiritus
est et Patris et Filii. Proinde totus de Patre procedit
et totus de Filio, totus in Patre manet, et totus in
Filio: quia sic manet ut procedat, sic procedit ut
maneat. Et hinc naturaliter hanc habet cum Patre
et Filio unitatis plenitudinem, et plenitudinis unitatem,
ut totum Patrem habeat totumque Filium,
ipseque totus habeatur a Patre, totus habeatur a
Filio: qui etiam a Patre et Filio aequaliter datur,
imo et a seipso datur: ipseque donum Dei et paraclitus,
id est consolator, dicitur, quia revera, dum
<nobr><sub></sub></nobr> dona sacramentorum distribuit, consolationem animae
praebet: per quem diffunditur in cordibus nostris
Dei charitas, per quam nos tota inhabitat Trinitas.</p>
<p>De Incarnatione quoque Domini nostri Jesu Christi,
una ex eadem et in eadem sancta Trinitate persona,
fideliter sentiat. Deum videlicet, et eum verum
et perfectum ante omnia saecula, et sine ullo
initio credens, et verum ac perfectum hominem in
fine saeculorum, in duabus et ex duabus naturis atque
substantiis in una persona consistere: ut qui per
divinitatis suae potentiam nos creaverat ad perfruendam
vitae beatitudinem perennis, ipse per fragilitatem
humanitatis nostrae nos restauraret ad recipiendam
<nobr><sub></sub></nobr> quam perdidimus vitam. Qui juxta Symboli
veritatem conceptus de Spiritu sancto, natus ex Maria
Virgine, ancilla ipsius hominis per divinitatem,
et matre Verbi per carnem: nam utrumque illam
et ancillam et matrem esse Domini veritas Evangelii,
ejusdem et Elisabeth voce demonstrat: nec alterius
ancillam, alterius matrem, quia non prius in
utero virginis caro concepta est, et postmodum divinitas
venit in carnem: sed mox Verbum ante saecula
unigenitus aequalis Patri venit in uterum, mox
Verbum, servata propriae veritate naturae, factum
est caro, et perfectus homo idem in veritate carnis
et animae rationalis, operante Spiritu sancto, investigabili
miraculo natus est per uterum Virginis Filius
Dei, factus filius hominis unus Christus. Qui
<nobr><sub></sub></nobr> mortuus est sola carne propter peccata nostra, et
resurrexit sola carne, quia peccatum non fecit, nec
dolus inventus est in ore ejus, ut a peccati morte
quocunque modo contracta anima resurgeret. Ascendit
quoque in coelum, et sedet ad dexteram Patris,
id est, in gloria paternae majestatis: inde venturus
judicare vivos et mortuos. Ad cujus adventum omnes
homines resurgent cum corporibus suis, et reddent
de factis propriis rationem. Et qui gratia Dei,
et subsequente eamdem gratiam libero arbitrio, in
fide recta et operibus bonis perseveraverint, praesciti
et praedestinati a Deo in gloriam, ibunt in vitam
aeternam electis, id est de massa perditionis totius
humani generis <strong>763</strong> facta in Adam ipso peccante,
quoniam et Eva ipsa est Adam, gratia lectis,
<nobr><sub></sub></nobr> a Deo paratam, sicut ipsa Veritas dicit, <em>Venite, benedicti
Patris mei, percipite regnum quod vobis paratum
est ab origine mundi</em> <strong>(Matth. XXV, 34)</strong>. Et qui
non a Deo ad interitum praedestinati, sed ab eo ex
retributione justitiae in massa perditionis relicti, in
infidelitate vel malis operibus perseveraverint, ibunt
in ignem aeternum: ad quem Deus neminem praedestinavit,
sed eumdem ignem diabolo et corpori ejus
ex retributione justitiae praeparavit: sicut ipse in
Evangelio dicit, <em>Stipendia enim,</em> inquit Apostolus,
<em>peccati mors: gratia autem Dei vita aeterna</em> <strong>(Rom. VI,
23)</strong>. Et: <em>Universae viae Domini misericordia et veritas</em>
<strong>(Psal. XXIV, 10)</strong>. Et: <em>Ira,</em> id est vindicta, <em>in indignatione
ejus, et vita in voluntate ejus</em> <strong>(Psal. XXIX, 6)</strong>.</p>
<p>Altera itaque istius columna ferculi, contradicens
<nobr><sub></sub></nobr> illis qui de iis prave sentiunt quae in altero nobis
saeculo complebuntur, triginta et octo capitulis constat:
ac si triginta et octo annis in Synagogae potius
Satanae porticu, quam in Ecclesiae catholicae sinu
jacentem languidum, male sentientium videlicet
chorum, duodequadraginta numero, qui legis decalogo
per quatuor sancti Evangelii libros impletur
minus habentem, et absque dilectione Dei ac proximi,
quem legis pariter et Evangelii Scriptura
commendat, vacuum incedentem insinuans. In quo
licet plures sint choro, si acquiescere veritati consenserint,
quasi unus recuperabunt in unitate fidei
sanitatem: quia praeter unitatem catholicae fidei
nullus cuilibet patet salutis locus. A cujus unitate
<nobr><sub></sub></nobr> quisquis discrepat, salutem quae ab uno est consequi
nequaquam valet. Quae salus aeterna centenario ipsius
columnae versuum numero designatur: quia
Abrahae centenario promissionis filius Isaac, id est
risus vel gaudium, nascitur, illum innuens qui discipulis
suis dixit: <em>Iterum autem videbo vos, et gaudebit
cor vestrum, et gaudium vestrum nemo tollet a
vobis</em> <strong>(Joan. XVI, 22)</strong>. Ad quam aeterni salutem gaudii
per sexagenarium, quem superadditi sexaginta
versus ostendunt, perfectum numerum pervenitur.
Qui sexagenarius numerus, quoniam sexies decem
sexaginta fiunt, in se continet senarium perfectionem
operum demonstrantem: quia sicut creator
admirabilis perfectus est in natura sua, ita in senario
dierum numero perfecit opera sua, et sexto
<nobr><sub></sub></nobr> die creavit hominem perfectum anima et corpore,
propter quem creata sunt omnia, et sexta aetate
venit conditor hominem reparare quem sexto die
creaverat. Sed et denarium sexagenarius numerum
comprehendit, qui in decalogo consecratur, et, ut
supra ostendimus, perficitur; quo etiam et sexagenarius
numerus esse perfectus hoc modo monstratur.
Partire sexagenarium per denarium, et invenies
eumdem sexagenarium numerum per denarium esse
perfectum, sicut senarium per unitatem. Nam unum,
duo, et tres sex faciunt, qui est perfectus numerus
in partibus suis: ita et sexagenarius quamdam perfectionem
habet si partitur per denarium numerum.
Semel enim decem, et bis decem, et ter decem <strong>764</strong>
sexaginta fiunt; necnon et quinquagenarium complectitur
<nobr><sub></sub></nobr> senarius numerum, quo Jubilaeus annus,
remissio scilicet peccatorum, et ad patriae aeternae
haereditatem reversio, et requies sempiterna exprimitur.
Supereminet quoque conjugalem ordinem
duplicatione sui, laboriosam vidualem continentiam
impressione digiti demonstrando, quoniam quae seminavit
in lacrymis in gaudio metet. In se triginta
continens, qui numerus blando indicis et pollicis
osculo depingit et conjugem, fructum fidei per bona
opera, ut terra optima, de suscepto divini verbi
semine proferens: sicut centenarius numerus de
laeva translatus in dexteram, eisdem digitis, sed
non eadem manu, quibus in laeva manu nuptae significantur
et viduae, circulum faciens exprimit virginitatis
coronam. Sed et fructum tricesimum verbum
<nobr><sub></sub></nobr> profert quod fidem sanctae Trinitatis aedificat, sexagesimum
quod operis perfectionem docet, centesimum
quod ad dexteram regni vitam praedicat sempiternam.
Necesse est igitur ut qui vult vitam, et
cupit videre dies bonos, per sex hujus saeculi dies
vel aetates in quibus licet operari, ad sabbatum, id
est ad requiem septimi diei sive aetatis, quando non
licebit operari, fide recta et justis operibus, decalogi
mandata complendo, absque admistione pravi operis
festinare procuret, quatenus de corpore exiens, in
septima die vel aetate, sive in quinquagenarii quiete
numeri requiescat, donec sempiternitatem centenariam
in octava die vel aetate cum incorruptione corporum
consequatur. Unde et reclinatorium hujus
<nobr><sub></sub></nobr> ferculi aureum octonarius versuum numerus cantat:
quoniam qui in praesenti vita, id est in istis sex
diebus vel aetatibus quibus operari licet, cultro illius
petrae quae est Christus ad instar octavae diei quam
designat diei octavae circumcisio, quae antiquis loco
dabatur baptismatis, ejus videlicet fide, spe, et charitate,
non solum in baptismate, sed et in omni
prorsus actione devota, se purificare curaverit, et
in septima sabbati feliciter requiescet, et in octava
glorificatus resurget. Quae et ipsa quotidiana nostra
circumcisio, id est continua cordis mundatio, semper
octavae diei sacramentum celebrare non desistit,
quia nos in exemplum Dominicae resurrectionis,
quae octava die, id est post septimam sabbati facta
est, sanctificare consuevit, ut quomodo resurrexit
<nobr><sub></sub></nobr> Christus a mortuis per gloriam Patris, ita et nos in
novitate vitae ambulemus. Et haec est octava resurrectionis
nostrae plenariae dies sine ullo temporis
fine beata, quando vera omnimodae circumcisionis
gloria coruscante, non ultra corpus quod corrumpitur
aggravat animam, non ultra terrena inhabitatio
deprimit sensum multa cogitantem, sed corpus jam
incorruptibile laetificat animam, et sublevat coelestis
inhabitatio totum hominem visioni sui conditoris
inhaerentem, quando renovabitur sicut aquilae juventus
nostra. Quod reclinatorium nobis Salomon
noster fecit, cum spem perpetuae quietis fidelibus
promisit. <em>Tollite,</em> inquit, <em>jugum meum super vos,</em>
<strong>765</strong> <em>et discite a me quia mitis sum et humilis corde,
et invenietis requiem animabus vestris</em> <strong>(Matth. XI,
<nobr><sub></sub></nobr> 29)</strong>. Et hoc reclinatorium fecit aureum, quia requiem
nobis aeternam divinae suae visionis gloria
coruscam praeparavit. Hinc etenim dicitur: <em>Qui autem
diligit me diligetur a Patre meo, et ego diligam eum
et manifestabo ei meipsum</em> <strong>(Joan. XIV, 21)</strong>. Vel certe
fecit reclinatorium in ferculo fidelibus aureum, quia
omnes resurgemus, non autem omnes immutabimur,
quoniam Christus passus pro omnibus acquisivit
omnibus resurrectionem, fidelibus autem incorruptionis
et animae et corporis gloriam, de quibus dicitur,
<em>Resurgent in resurrectione justorum</em> <strong>(Luc. XIV,
14)</strong>, cum omnes sine ulla dubitatione resurgent.
Ascensum autem hujus ferculi Idida, hoc est dilectus
Filius Patris in quo ei bene complacuit, fecit purpureum:
vera enim purpura maritimorum conchyliorum
<nobr><sub></sub></nobr> sanguine tingitur; quia vivus et copiosae
redemptionis sanguis agni immaculati et incontaminati
Jesu Christi, de Spiritu sancto, id est operatione
Spiritus sancti, ex virgineo sanguine sementivae
naturae, videlicet ex immaculata Virginis carne,
sine ulla carnali concupiscentia, et absque ullo virili
attactu, singulariter concepti, et clauso virginali
utero, ac virginalibus integris inconvulsis atque intemeratis
mirabiliter nati, lavit nos a peccatis
nostris. Qui sanguis, videlicet ipsius agni tollentis
peccata mundi, de conchyliis marinis ferro elicitur,
quia per seriem stirpis hominum peccatorum, quasi
marinis fluctibus oppressorum, sicut genealogia
Evangelii monstrat, de Abrahae et David stirpe processit,
<nobr><sub></sub></nobr> et incisione ferri, clavorum videlicet et lanceae,
sacramenta redemptionis nostrae de ipso sacratissimo
corpore, in quo erat Deus mundum reconcilians
sibi, et in quo inhabitat omnis plenitudo
divinitatis corporaliter, nobis emanaverunt, quibus
idem rex ac Dominus noster, qui dilexit nos, et lavit
nos a peccatis nostris in ipso sanguine suo, non
solum quando sanguinem suum dedit in cruce pro
nobis, vel quando quisque nostrum in mysterium
sacrosanctae passionis illius baptismi aquis ablutus
est, verum etiam quotidie tollit peccata mundi, lavatque
nos a peccatis nostris quotidianis in sanguine
suo, cum ejusdem beatae passionis ad altare memoria
replicatur, cum panis et vini creatura in sacramentum
carnis et sanguinis ejus ineffabili Spiritus
<nobr><sub></sub></nobr> sanctificatione transfertur, sicque corpus et sanguis
illius, non infidelium manibus ad perniciem suam
funditur et occiditur, sed fidelium ore suam sumitur
in salutem: et nonnisi purpureus ad hoc
ferculum invenitur ascensus, quia nullus Ecclesiam
nisi sacramentis Dominicae passionis imbutus ingreditur.
Unde ipse ait: <em>Nisi quis renatus fuerit ex aqua
et Spiritu, non intrabit in regnum coelorum</em> <strong>(Joan. III,
5)</strong>. Et: <em>Nisi manducaveritis carnem filii hominis et biberitis
ejus sanguinem, non habebitis vitam in vobis.
Qui manducat carnem meam et bibit sanguinem meum,
habebit vitam aeternam, et ego resuscitabo eum in novissimo
die</em> <strong>(Joan. VI, 54-55)</strong>. Ferculi vero ascensus
purpureus ideo versibus triginta describitur, quia,
juxta Apostolum, <em>Quicunque baptizati</em> <strong>766</strong> <em>sumus
</em><nobr><sub></sub></nobr> <em>in Christo Jesu,</em> baptizato videlicet tricesimo aetatis
suae anno, <em>in morte ipsius baptizati sumus</em> <strong>(Rom. VI,
3)</strong>. In quo tricesimo numero Decalogi denarius triplicatur,
quia perfectio fidei atque bonorum operum
baptismatis sanctificatione perficitur. In quo impletur
omnis justitia, quia in eo est sanguinis Christi
redemptio, sancti Spiritus sanctificatio, et aquae baptismatis
perfecta mundatio.</p>
<p>In hoc autem ferculo Salomon vere quidem pacificus,
qui pacificavit per sanguinem crucis suae ea
quae in coelo sunt, et ea quae in terra, et solvens medium
parietem, fecit utraque unum, duos condens
in seipso, media charitate constravit propter filias
Jerusalem: ea ipsa videlicet charitate qua pro nobis
<nobr><sub></sub></nobr> passus est: majorem enim hac charitatem nemo
habet, quam ut animam suam ponat quis pro amicis
suis, et sicut Apostolus ait: <em>Commendat autem Deus
suam charitatem in nobis, quoniam cum adhuc peccatores
essemus, Christus pro impiis mortuus est</em> <strong>(Rom.
V, 8)</strong>. Siquidem hanc mediam Ecclesiae suae strati
instar paravit, ubi fideles animae molliter quiescerent:
quia totam eam intrinsecus supernorum amore
replevit: et hoc est quod addit, <em>Propter filias Jerusalem</em>
<strong>(Cant. XV, 10)</strong>, id est propter animas coelestium
desiderio flagrantes. Quanto enim majorem Deus
charitatem suam pro nobis patiendo commendavit,
tanto plures ad se redamandum ac pro se patiendum
accendit. Ipsa autem charitas, quin imo misericordia
nostra, cui dicit Psalmista, <em>Deus meus misericordia
</em><nobr><sub></sub></nobr> <em>mea</em> <strong>(Psal. LVIII, 18)</strong>, scilicet agnus qui tollit
peccata mundi, et lavit nos a peccatis nostris in sanguine
suo, in cruce duobus versibus eumdem agnum,
atque in eodem agno in una eademque littera concinentibus
pingitur: quae etiam crux quatuor versibus
unius mensurae, et in eisdem litteris in capite vel in
fine congruentibus, per quatuor mundi partes promissionis
filios, et aeternae haereditatis Christo cohaeredes,
id est electos et praedestinatos ad vitam in
gremio redemptionis Christi, qui est passus pro
omnibus, complectitur omnia gyro: praedicans scilicet
mundo quae sit ipsius crucis mensura, longitudo
videlicet et latitudo, sublimitas et profundum in
dilectione Dei et proximi. Qui duo et quatuor versus
conjuncti senarium complent numerum: quia
<nobr><sub></sub></nobr> sexto die homo conditus, sexto item die crucis est
mysterio reparatus. Qui senarius numerus apud
saeculi sapientes idcirco dicitur esse perfectus, quia
suo ordine numeratus perficitur, ut cum unus, duo,
tres dicuntur, senarius numerus impletur: vel quia
in tribus partibus dividitur, id est sexta, tertia et
dimidia: videlicet in uno, duobus et tribus. Ab ecclesiasticis
autem doctoribus ideo perfectus dicitur
numerus, quia sexto die perfecit Deus omnia opera
sua, et sex sunt hujus saeculi aetates notissimis temporum
distinctae articulis, in quibus, quasi in sex
diebus quibus licet operari, pro Deo laboribus insistere,
et pro adipiscenda requie sempiterna necesse
est operari: et post dies sex gloriam sui regni quam
spopondit discipulis Salvator ostendit: quia <strong>767</strong>
<nobr><sub></sub></nobr> qui Deum videre, et ad gloriam beatae resurrectionis
pertinere concupiscit, per sex dies debet agere bona
quae novit. Sex quoque sunt evangelicae lapideae
hydriae, fortia scilicet sanctorum praecordia, fide et
dilectione Dei ac proximi, et meraca atque purissima
absque aliqua mistura haereticae pravitatis Scripturae
sacrae scientia repleta: quia quisquis salvari cupit,
non solum necesse est ut de fide sanctae Trinitatis
atque incarnationis Dominicae fideliter sentiat, verum
et in omnibus ecclesiasticis dogmatibus ab
omni peste haeretica et schismatis praecisione immunem
se suosque auditores summopere custodire, et
a peccatorum sorde abluere, et divinae cognitionis
puro fonte potare procuret: et illi omnes praecipue,
<nobr><sub></sub></nobr> quorum perfectio vitae et fidei ad exemplum recte
credendi ac vivendi aliis proposita esse dignoscitur.</p>
<p>Praefatio denique ferculi, dilectissimum alloquens
principem, idem ferculum exponendo viginti et quatuor
versibus scribitur, quia fide recta et operibus
bonis meritoque vitae et scientiae doctrina plenum
dilectione Dei et proximi, in omnia pia devotione et
actione, de gratia et arbitrio libero recte sentientem,
sicut ad unumquemque fidelem dicit Dominus per
prophetam: <em>Ex me fructus tuus inventus est</em> <strong>(Ose.
XIV, 2)</strong>; id est donum gratiae meae praevenientis qua
bene agis ex me est, et subsequenti arbitrio tuo fructus
inventus est. Sicque monstratur a Domino,
quia quod bonum volumus, cogitamus, loquimur et
agimus, et Dei est per praevenientem gratiam, et
<nobr><sub></sub></nobr> nostrum est per liberi arbitrii subsequentem obedientiam.
Unde et remunerabimur, et misericordias
Domini in aeternum cantabimus, inobedientes autem
merito damnabuntur. Et hinc regem scriptor in isto
saeculo bene vivere, et in aeternum cum Christo regnare
desiderat. Ea propter et in eadem praefatione
denarius geminatur, qui per quatuor sancti Evangelii
libros completur: quia et sine fide impossibile
est placere Deo, et fides sine operibus mortua est in
semetipsa. Sed et in ea dualis numerus duplicatur:
quia scientia sine charitate inflat, charitas autem
cum scientia sana aedificat: et intellectus est bonus
omnibus facientibus eum, et dilectione Dei praelata,
cui nulla numeri mensura imponitur, de qua ex toto
corde, et ex omni mente, et ex omnibus viribus nostris
<nobr><sub></sub></nobr> praecipitur, dilectio proximi in duobus praeceptis
subdividitur, cum dicitur <strong>(Tob. IV; Matth. VII)</strong>:
Quod tibi fieri non vis, alii ne feceris, et quae vultis
ut faciant vobis homines, et vos eadem facite
illis.</p>
<p>Completio siquidem summam versuum proferens
octo versibus agitur, et sub ferculi reclinatorio,
quod resurrectionis octavam diem demonstrat, ponitur:
quia sicut sunt duae mortes, corporis scilicet
per egressionem ab eo animae, et animae per admissionem
in se peccati: ita et duae sunt resurrectiones,
animae videlicet, quando indulgentiae vivificatio per
dignos poenitentiae fructus gratia Dei acquiritur;
<strong>768</strong> et corporis, quando in adventu Domini omnes
homines resurgent cum corporibus suis, et reddituri
<nobr><sub></sub></nobr> sunt de factis propriis rationem: et beatus qui habuerit
partem in resurrectione prima, quoniam non
laedetur a morte secunda, et accipiet binas stolas,
immortalitatem scilicet et incorruptionem corporis
simul et animae. Sed significantia istius resurrectionis
prima ordine recte illi supponitur quae praecellentior
est dignitate: sicut et Scriptura de compunctionis
genere dicit: <em>Dedit illi pater suus,</em> quin Caleb
Axae filiae, <em>irriguum superius et irriguum inferius</em>
<strong>(Judic. I, 15)</strong>; cum electi prius plangat de inferiori
irriguo anima, ut non ducatur ad supplicium, postea
vero de superiori irriguo, quia differtur a regno.
Summa autem ferculi versuum heroici et elegiaci
carminis, quam secum completio designavit, quadringentis
quadraginta et sex versibus constat, et
<nobr><sub></sub></nobr> unus decies ductus denarium perficit. De quo quia
sufficienter supra jam diximus, hoc iterum replicare
vitamus. Denarius etenim quater ductus in quadragenarium
surgit: quia tunc decalogi mandata perficimus,
cum profecto quatuor libros sancti Evangelii
custodimus: quos humilius conservamus, si unde et
quo et qualiter cecidimus incessanter aspicimus. A
regione siquidem nostra, id est a paradiso, in hanc
convallem lacrymarum superbiendo, inobediendo,
visibilia sequendo, cibum vetitum gustando discessimus,
sed ad eam necesse est ut flendo, obediendo,
visibilia contemnendo, atque appetitum carnis refrenando
redeamus. Et quia ab ipsius paradisi gaudiis
per cibum cecidimus, ad haec in quantum possumus
<nobr><sub></sub></nobr> per abstinentiam resurgamus. Quae abstinentia
totum vitae nostrae tempus in continentia a malis
operibus, et in exercitatione virtutum esse debere
designans, per quadraginta dierum numerum custoditur,
quia sicut filii Israel, in quorum locum sucessimus,
per quadraginta annos, transito mari Rubro,
in eremi vastitate calamitose antequam ad promissionis
terram venirent versati sunt, ita et nos in
exsilii hujus aerumnis dignas inobedientiae poenas
luimus, antequam ad paradisi gaudia redeamus. In
qua probatione post sacrum baptisma prius longis
virtutum exercendi agonibus, ac deinde perpetuis
supernae beatitudinis sumus donandi muneribus, et
accepta Dei lege, id est audito verbo divino, de prisca
nostra conversatione egredi, ac solitudinem vitae
<nobr><sub></sub></nobr> spiritalis constat debere nos ingredi, ut vita novae
conversationis quotidie castigati, si terram repromissionis
intrare volumus, quasi quotidiano Jordanis baptismate
lacrymis saluberrimae compunctionis ab
omni vitiorum subripentium contagione purgemur,
juxta eum qui dixit: <em>Lavabo per singulas noctes
lectum meum, lacrymis stratum meum rigabo</em>
<strong>(Psal. VI, 7)</strong>. Unde recte Jordanis <em>rivus judicii</em>
interpretatur, quia nimirum electi, quo sollicitius
suam conscientiam dijudicando examinant,
eo largiores ex intimo cordis fonte lacrymas fundunt:
ut quia minus perfectos se esse deprehendunt,
sordes suae fragilitatis undis poenitentiae diluant. Sed
<strong>769</strong> et significantia quadragenarii numeri, et effusione
diluvii, et in Jacob planctu, in exercitatione
<nobr><sub></sub></nobr> quoque filiorum Israel in deserto, atque in praedicatione
Jonae, et aliis multis ostensionibus causa perfectionis
in Scriptura positi, aliud etiam pernecessarium
innuit: quia Moyses morem circumcisionis
divinitus imperatum, et quadringentis et sex annis
observatum, per quadraginta annos in eremo intermisit,
quem Josue cultris petrinis perfecit, quia
petra erat Christus, et lex per Moysen data est,
gratia et veritas per Jesum Christum facta est.
Idem quoque Moyses ut legem, quam Dei populo
traderet, acciperet, secundo diebus quadraginta jejunavit;
Elias in deserto quadraginta diebus abstinuit;
ipse auctor hominum ad homines veniens in
quadraginta diebus nullum omnino cibum sumpsit.
Cur ergo in abstinentia quadragenarius numerus
<nobr><sub></sub></nobr> custoditur, nisi quia virtus decalogi per libros quatuor
sancti Evangelii custoditur? Et qui per carnalia
desideria decalogi mandata contempsimus, dignum
est ut eamdem carnem quater decies affligamus: et
ut per decalogi mandatorum custodiam, ac per Deo
dignam abstinentiam, ad aeternam vitam, quae centenario
numero designatur, quadriga Evangelica et
cardinalibus quatuor virtutibus perferamur, necesse
est ut quadragenarius numerus per decalogi denarium
multiplicetur, et sic ad quadringentesimum
numerum efferatur. Quadraginta enim decies ducti
quadringentos efficiunt, quia ad aeternam vitam,
quae centenario numero et hoc quater ducto figuratur,
electi omnes, non solum de incorruptione animae
<nobr><sub></sub></nobr> simul et corporis, verum et de visione divinae
majestatis, cum gloria mediatoris Dei et hominum
clarificatae humanitatis, sine fine reversi ad id quod
conditi fuerant, ut revera in vero Jubaeilo quinquagesimo
videlicet anno gaudebunt. Unde quia sancta
Ecclesia in quibusdam suis membris adhuc pro aeterna
requie laborat in terris, in quibusdam vero
omni finito labore cum Christo jam regnat in coelis,
in memoriam utriusque vitae patres nostri constituerunt
gemina haec congrua religioni solemnia,
quadragesimam videlicet imminente Pascha afflictionis,
et ab ipso Dominicae resurrectionis die
quinquagesimam, in qua continue psallitur Alleluia,
quod evangelista Joannes ab angelis se audisse cantari
perhibet <strong>(Apoc. XIX)</strong>, et venerabilis pater Tobias,
<nobr><sub></sub></nobr> ex visione angelica intelligens qualis sit supernorum
civium gloria et supernae Jerusalem claritas,
dixit: <em>Per vicos ejus Alleluia cantabitur</em> <strong>(Tob. XIII,
22)</strong>, quamvis in Ecclesia nunquam a divina laude
cessetur. Et quoniam hujus quinquagesimae celebratione
fidelibus perfectio quietis innuitur, et denario
numero summa perfectionis exprimitur, quinquagenario
decies ducto ad quingentesimum pervenitur,
aperte monstratur quia nequaquam sola nos
abstinentia carnis in cibo et potu ad aeterna gaudia
reparat, nisi adjunctis bonis aliis dignam Deo abstinentiam
cum fide recta devotio mentis ostendat.
Illud quippe jejunium Deus approbat, <strong>770</strong> quod
ad ejus oculos manus eleemosynarum levat, dicente
propheta, <em>Sanctificate jejunium</em> <strong>(Joel I et II)</strong>. Jejunium
<nobr><sub></sub></nobr> namque sanctificare, est adjunctis bonis aliis
dignam Deo abstinentiam, ut diximus, carnis ostendere:
quia in cassum caro atteritur, si a pravis
voluptatibus animus non refrenatur, et Redemptori
nostro unum sine altero placere nequaquam potest,
si aut is qui bona agit adhuc luxuriae inquinamenta
non deserit, aut is qui castitate praeminet, necdum
se per bona opera exercet: et qui bona aliqua pro
mundi honestate inchoat, nequaquam in ejus intentione
debet permanere, nec per bona opera praesentis
mundi gloriam quaerere, sed totam spem in Redemptoris
sui adventu constituat. Sunt namque
plerique continentes, qui corpus per abstinentiam
affligunt, sed de ipsa sua abstinentia humanos favores
expetunt, doctrinae inserviunt, indigentibus
<nobr><sub></sub></nobr> multa largiuntur. Sed fatuae profecto sunt virgines,
quia solam laudis transitoriae retributionem quaerunt,
quia, dicente Domino, laborum suorum damnabilem
mercedem recipiunt <strong>(Matth. VI)</strong>. Sed et
bona etiam cum simplici intentione facta tunc Deo
sunt placita, si fuerint sine pravi operis admistione
oblata, sicut scriptum est: <em>Declina a malo et fac
bonum</em> <strong>(Psal. XXXVI, 24)</strong>. Prius est enim declinare
a malo, et tunc ut proficiat agere bonum: prius de
praeteritis digne poenitere peccatis, et tunc ut prosint
bonis insudare operibus. Sed poenitentiam
agere digne non possumus, nisi modum quoque
ejusdem poenitentiae cognoscamus. Poenitentiam
quippe agere est, et perpetrata mala plangere, et
<nobr><sub></sub></nobr> plangenda non perpetrare. Nam qui sic alia deplorat,
ut tamen alia committat, adhuc poenitentiam
agere aut ignorat aut dissimulat. Quid enim prodest
si peccata quis luxuriae defleat, et tamen adhuc avaritiae
aestibus anhelet? Aut quid prodest si irae culpas
jam lugeat, et tamen adhuc invidiae facibus tabescat?
Necesse est etiam, ut qui se illicita meminit
commisisse, a quibusdam etiam licitis studeat abstinere:
quatenus per hoc conditori suo satisfaciat, ut
qui commisit prohibita, sibimetipsi abscidere debeat
etiam concessa, et se reprehendat in minimis, quem
meminit deliquisse in maximis: et sic vere poenitentiam
agimus, si ea quae commisimus perfecte
deploremus: et illos nimirum emendatior vita sanctificat,
quos per poenitentiam abluens afflictio fletuum
<nobr><sub></sub></nobr> mundat. Et quia de quadringentorum versuum
numero diximus, restat ut rationem de commemorato
quadraginta sex versuum numero compleamus.
Hic etenim annorum numerus perfectionem Dominici
corporis, cujus sanguine redempti sumus, cujus
carne pascimur, et cruore potamur, cujus passionis
sacrosanctis mysteriis, et in anima et in corpore, a
peccatis etiam et ab ipsis corruptionibus, quae ob
peccata contigerunt, salvabimur, aptissime congruit.
Tradunt enim naturalium rerum scriptores, formam
corporis humani tot dierum spatio perfici: quia videlicet
primis sex a conceptione diebus lactis habeat
similitudinem, sequentibus novem convertatur in
sanguinem, deinde <strong>771</strong> duodecim solidetur, reliquis
decem et octo firmetur usque ad perfecta liniamenta
<nobr><sub></sub></nobr> omnium membrorum. Et hinc jam reliquo
tempore usque ad tempus partus magnitudine augmentatur.
Sex autem et novem et duodecim et decem
et octo quadraginta quinque faciunt: quibus
si unum adjecerimus, id est ipsum diem quo discretum
per membra corpus crementum sumere incipit,
tot nimirum dies in aedificatione corporis Domini,
quot in fabrica templi annos invenimus. De quo
templo dicenti: <em>Solvite templum hoc et in tribus diebus
excitabo illud, responderunt Judaei: Quadraginta
et sex annis aedificatum est templum hoc, et tu tribus
diebus excitabis illud?</em> <strong>(Joan. II, 19.)</strong> Et quia templum
illud manu factum sacrosanctam Domini carnem,
quam ex Virgine sumpsit, ut ex hoc loco discimus,
figurabat, quia aeque corpus ejus, quod est
<nobr><sub></sub></nobr> Ecclesia, quia uniuscujusque fidelium corpus animamque
designabat, mundemus quotidie per omne
tempus vitae nostrae templa corporum cordiumque
nostrorum, ut spiritus Dei habitare dignetur in
nobis, et juxta quod Apostolus admonet: <em>Abjectis
operibus tenebrarum, induamus nos arma lucis: sicut
in die honeste ambulemus, non in comessationibus
et ebrietatibus, non in cubilibus et impudicitiis, non
in contentione et aemulatione: sed induamus nos Dominum
Jesum Christum</em> <strong>(Rom. XIII, 12-14)</strong>, qui cum
Patre et Spiritu sancto vivit et regnat Deus per omnia
saecula saeculorum, Amen.</p>
<br><nobr><sub></sub></nobr> Haec ut vobis nulla desit, Carle chare, gratia
<br>Versuum mensura pandit, atque aerarum quantitas.
<br>Regis necnon mensa dives cognomento ferculum,
<br>Prompsit vobis sana princeps per doctorum fercula.
<br>Quae plano sermone dicta strinxi lege carminum,
<br>Et prosa diserta junxi diversis ut calleas
<br>Supra quaedam nempe de his explanavi largius,
<br>Ut transcurrens quippe quaedam computavi strictius,
<br><nobr><sub></sub></nobr> Et si dignum stricta ducis explicari plenius.
<br>Adsum votis forte nobis si donantur otia
<br>Prendat rex quae praesul offert, et demonstret moribus
<br>Sensu verbo haec in actu cunctis regno subditis
<br>Longa felix vivat isto Carlus vita saeculo,
<br>Vivat clarus semper almo sanctorum in consortio.

