QUOMODO PER ANNUM JEJUNANDUM SIT.
<br><small>(Ex manuscrip. cod. Cassinensi, apud Mabill. tom. I Annal. ord. S. Bened. pag. 704.)</small><br> </center></h4>
<p><nobr><sub></sub></nobr> Quatuor tempora, quatuor sunt legitima jejunia
in anno, scilicet mensis primi hebdomada prima,
feria quarta et sexta et sabbato in duodecim lectiones
jejunandum usque ad vesperum. Mensis quarti, id
est Junii, hebdomada secunda, feria quarta et sexta
et sabbato in duodecim lectiones jejunandum usque
ad nonam. Mense Septembrio, id est mensis septimi
hebdomada tertia, feria quarta et sexta et sabbato
in duodecim lectiones jejunandum usque ad nonam.
Mense decimo hebdomada quarta, feria quarta et
sexta et sabbato in duodecim lectiones jejunandum
est usque ad vesperum. Ista duodecim legitima jejunia
per annum excusant pro peccatis centum solidos
in auro cocto. Cumque studiose haec duo . . . . . .
<nobr><sub></sub></nobr> no pellit . . . liberabit . . . . animam. Extra ea
jejunia, quae Prior indixerit pro quacunque tribulatione.</p>
<br><tr><th>
<br> <h4><center><em>De reliquis jejuniis.</em></center></h4></th></tr>
<p>In vigilia sancti Matthaei et Natalis Domini et
Epiphania jejunandum usque ad vesperum. In vigilia
<nobr><sub></sub></nobr> Ascensionis Domini, Pentecostes, et sancti
Joannis Baptistae, et sancti Petri, et sancti Laurentii,
et sanctae Mariae; in vigiliis harum festivitatum
semper jejunandum est usque ad nonam, et
expleta missa reficiant. Si nominatae vigiliarum reliquiae
die Dominico occurrerint, non licet jejunare.
Octava Natalis Domini, octava Epiphaniae, Purificationis
sanctae Mariae, sed et sanctae Scholasticae,
sanctorum Faustini et Jovitae sancti Germani, dedicatio
sancti Benedicti sursum, et dedicatio Domini
Salvatoris et sanctae Mariae deorsum. In istis omnibus
festivitatibus non jejunatur usque ad vesperum,
nisi si evenerit sanctae Scholasticae, aut sanctorum
Faustini et Jovitae, vel sancti Matthiae apostoli in
<nobr><sub></sub></nobr> quinquagesima, aut in quadragesima. Quod si evenerit,
sic agatur sicut in aliis sacris jejunii diebus. Nam
officia ut reliqua omnia de supra scriptis festivitatibus
ita agantur, quomodo diximus, sicut et in Dominico
die. In sancti vero Gregorii et sancti Benedicti,
et Annuntiatione sanctae Mariae duodecim
lectiones fiunt, et genua in oratione fratres non
<nobr><sub></sub></nobr> flectunt, sed jejunium usque ad vesperum observant;
tamen post vesperas refectionem faciunt de
cotto et vino. In sancti Stephani et sancti Joannis
evangelistae, et in feria secunda, et in feria tertia
post Pascha, novem quidem lectiones faciunt; nam
missa ita agitur, sicut in die Dominico. In istis omnibus
supra scriptis festivitatibus semper ad matutinum
<em>Dominus regnavit</em> canitur, et genua non flectuntur,
et capitulum et lectio ad seram non leguntur.
Nam in aliis omnibus sanctorum novem quidem
lectiones faciunt, matutinum et missa ita agitur,
sicut in quotidianis diebus, genua flectent, jejunium
observent usque ad horam statutam; <em>Miserere mei,
Deus,</em> ad vesperas et matutinum et ad primam non
cantent: nam caeteris horis cantatur, praeter si in
<nobr><sub></sub></nobr> Dominico die venerit, si contigerit, celebratur sicut
Dominica. De divisione matutini et nocturni ita
agitur. A Kalendis novembris usque in vigiliam
Coenae Domini, sicut sanctus Benedictus praedestinavit.
Praeterea in vigilia Natalis Domini, et in omnibus
sanctorum et Dominicis diebus, quod minime
<nobr><sub></sub></nobr> licet dividere. A Natali Domini usque Epiphaniam
genua non flectuntur: <em>Miserere mei, Deus,</em> in oratione
publica ad nullum officium cantant usque in
octavam Natalis Domini. Similiter a Pascha usque
octavam Pentecosten; postea vero cantent. De refectorio
autem omnia adimpleri debent, sicut sanctus
Benedictus dicit, sive aestatis, sive hiemis,
sive quadragesimae, omnia secundum tempus suum.
Praeter quod consuetudo est, sive sursum, sive
deorsum, ut non reficiant ad nonam, usque dum
vindemiaverint. Cum autem liberi a vindemia fuerint,
statim ad nonam horam reficiunt, et post
vesperas gustum manducant, et bibunt iterum,
quod in regula non est scriptum. Similiter et quinquagesima
post refectionem secundum consuetudinem,
<nobr><sub></sub></nobr> antequam lectio legatur, tota hebdomada bibunt,
quod nec istud in regula dicitur. Quando autem
mandatum faciunt, si Dominus abundantiam
vini dederit, semper bibunt; si autem exiguum fuerit,
abstinebunt.</p>

