HERVAEI RHEMENSIS
EPISTOLA AD WITONEM ARCHIEPISCOPUM ROTHOMAGENSEM.
Qualis poenitentia debet injungi non baptizatis gentilibus, et baptizatis, et rebaptizatis, et postea
more paganico ecclesias devastantibus et Christianitatem delentibus. Ex sententiis Patrum,
et canonibus, et decretalibus pontificum Romanorum.
(Province eccl√©siastique de Reims, tom. I.)
 Reverendissimo ac dilectissimo fratri et coarchiepiscopo
WITONI, HERVAEUS Rhemorum archiepiscopus
 plurimam in omnium Salvatore salutem
aeternaeque beatitudinis felicitatem.
 Ut rogastis humilitatem nostram quaerere divinis
in oraculis qualiter consulendum vobis foret his qui
rebaptizati sunt, et aeque ut ante baptismum juxta
paganismi morem, quemadmodum sues suum reversi
ad volutabrum, et canes ad vomitum, ludicras
voluptates nefando paganorum ritu exercuere,
seu de illis qui nondum percipere baptismum meruerunt
, prout quivimus satisfacere precatui
vestro sategimus, quantumve brevitas temporis
sinit. Et ut unumquodque capitulum vobis facilius
fieret ad reperiendum, capitulatim in hac schedula
fecimus scriptum. Et quia misericordia Domini
plena est terra (Psal. XXXII), cui et Ecclesia per
apostrophen precabiliter dicit: Misereris omnium,
Domine, et nihil eorum odisti quae fecisti, dissimulans
 peccata hominum propter poenitentiam (Sap.,
XI); dignum duximus, mirabile et misericordissimum
beati Joannis apostoli et evangelistae factum,
imo ipsius Domini opus piissimum, et consuetissimum,
sic vobis ponendo brevissime expromendum;
quemadmodum vobis notissimum, et in ecclesiastica
Historia latius digestum.