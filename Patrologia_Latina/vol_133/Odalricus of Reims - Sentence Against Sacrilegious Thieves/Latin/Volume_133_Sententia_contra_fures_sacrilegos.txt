NOTITIA HISTORICA IN ODALRICUM.
<br><small>(Ex Gallia Christiana, tom. IX, pag. 56.)</small><br> </center></h4>
<p><nobr><sub></sub></nobr> Odalricus, sive, ut alii dicunt, Udelricus, vel Ulricus,
Hugonis comitis et Evae filius, e Lotharingia
oriundus, parentes habuit ex sancto Arnulfo Metensi
ortos, ut sanguine, sic et moribus et pietate clarissimos.
Post administratam, si tamen Colvenerio fides,
Ecclesiae Rhemensis praeposituram, electus est,
favente Lothario rege, anno 962, et consecratus eodem
anno ab episcopis Widone Suessionensi, Roricone
Laudunensi, Gibuino Catalaunensi, Hadulfo
Noviomensi, et Wicfrido Virdunensi, acceptoque
pallio ex decessorum more a Joanne XII summo
pontifice, haud ita post ob claritudinem generis, et
suae dignitatis praerogativam, summus fit regni cancellarius
a rege Lothario, quam dignitatem obtinebat
annis 963 et 968. Quantae vero strenuitatis vir fuerit
et providentiae in defendendis Ecclesiae suae bonis,
Flodoardus in Chronico breviter retulit ad annum
965. Nam cum orta simultate pro episcopio Rhemensi,
graves bellorum motus inter regem Franciae
<nobr><sub></sub></nobr> et Herberti familiam exarsissent, in quibus tota
pene provincia rapinis, incendiis, et urbium direptionibus
attrita fuit, nonnulli proceres qui villas
jure ecclesiastico nomine regio tueri videbantur,
eas sensim ad se velut haereditarias traxerant. Inter
quos Theobaldus comes exstitit; quem vocari fecit
Odalricus et renuentem excommunicationis mucrone
pertulit, anno 964, propter Codiciacum
Castrum, et quaedam alia sancti Remigii praedia,
quae improbe obtinuerat, et pertinaciter retinebat.
Ille ad meliorem mentem rediens, quod male partum
fuerat restituit; quem idcirco pontifex non absolvit
modo, sed praedictum Castrum filio ejus
Odoni qui eidem se commiserat indulsit.</p>
<p>Hoc motus exemplo Herbertus comes villam Sparnacum
lubens reddidit. At Ragenoldus pertinax excommunicatus
est pro villis quas pariter injuste
<nobr><sub></sub></nobr> retinebat; ipse vero loca quaedam ejusdem episcopii
<nobr><sub></sub></nobr> cum suis hostiliter pervadens, rapinis devastavit,
incendiisque. Anno 965 adfuit Odalricus conventui
episcoporum coloniae Agrippinae celebrato, in
quo fundatio ecclesiae sancti Martini Leodiensis
confirmata est. Laudatur munificus praesul quod ecclesiae
suae Rhemensi villam Vindenissam in comitatu
Regitestensi positam dederit, et quod vallem
Rodigionis quam Hugo filius Rogeri comitis eidem
ecclesiae donaverat, postea posteris ejus usurpatam,
ad ejus ecclesiae liberam revocaverit, anno 967.
Non reticendum tamen quod ipse propter caedem
consanguinei cujusdam sui in burgo sancti Remigii
indigne obtruncati, burgum omnem et universa quae
castro sancti Remigii contigua erant succenderit,
vastaverit, neminemque deinceps ibi habitare permiserit.
Obiit ex appendice ad Flodoardum <em>post
septem suscepti regiminis annos,</em> hoc est anno 969,
sepultusque archiepiscoporum Rhemensium primus
in ecclesiastica metropolitana. De illo breviter Necrologium
Rhemense in haec verba: Odelricus sive
<nobr><sub></sub></nobr> Odalricus archiepiscopus, VIII Idus Novembr.,
obiit, qui dedit nobis Vindemissam; pro cujus
anima dantur pauperibus de communi 24 nummi
cum totidem panibus et vino; sex pauperes clerici
reficiuntur in refectorio.</p>
<p>Sub eo praesule, V Kal. April. anno 966, celeberrimus
Flodoardus, natus Sparnaci ad Matronam,
presbyter primum et canonicus Rhemensis, deinde
parochus Culmisciacensis (Cormici), tum, ut volunt
quidam, monachus et abbas incerti monasterii in
dioecesi Rhemensi, obiit anno aetatis septuagesimo
tertio. De quo consule abbates sancti Basoli, episcopos
Noviomenses in Fulchario, Acta sanctorum
ordinis sancti Benedicti, tom. VII, pag. 325 et seqq.,
Annales ejusdem ordinis, tom. III, pag, 397, 511
et 512, et Historiam Litterariam Franciae tom. VI,
<nobr><sub></sub></nobr> pag. 313; quibus nihil de novo addendum occurrit.</p>
<br><nobr><sub></sub></nobr> 
<br> <h4><center>ODALRICI
ARCHIEPISCOPI RHEMENSIS
SENTENTIA CONTRA FURES SACRILEGOS
<br><small>(<em>Actes de la province de Reims,</em> tom, I, pag, 621.)</small><br> </center></h4>
<p><nobr><sub></sub></nobr> Odalricus episcopus, Rodulfus archidiaconus et
omnis Rhemensis Ecclesiae clerus omnibus Ecclesiae
filiis.</p>
<p><nobr><sub></sub></nobr> Quidam perversi et nefarii homines templum
Dei cum scelerata mente introeuntes, dum clementiam
Dei exorare, et precibus deberent insistere,
<nobr><sub></sub></nobr> furtis et sacrilegiis instinctu diabolico non
metuunt inhiare. Ex quibus quidam, quos adhuc
ignoramus, ingredientes hanc beatae Dei Genitricis
Mariae basilicam, pallium desuper altari sanctae
crucis non timuerunt auferre; sed et alia quaedam
nuper ablata sunt inde, linteamina videlicet ex lecto
Frederici custodis ecclesiae; sed et de capella S.
Petri infra claustrum ablatum est vestimentum sacerdotale
in praesenti, in praeterito vero anno liber
missalis. Quarum omnium rerum fraudatores et sacrilegos
excommunicamus et anathematizamus per
<nobr><sub></sub></nobr> virtutem et auctoritatem Dei omnipotentis Patris, et
Filii, et Spiritus sancti, in virtute sanctae crucis,
ex virginitate beatae Dei genitricis Mariae et auctoritate
sancti Petri apostolorum principis, omniumque
sanctorum, ut sint excommunicati et separati a
participatione corporis et sanguinis Christi et ingressu
ecclesiae, omnique Christianorum societate,
donec ad emendationem et satisfactionem veniant
vel praedicta quae abstulerunt huic ecclesiae reddant.<span class="text-blue-600 font-bold"