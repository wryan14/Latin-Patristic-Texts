S. Benedicti Regulam lectitat. 
15. Contigit interea dum diversorum librorum
legeret volumina, ad beati Benedicti pervenisse
regulam: et cursim eam cum vellet transire, impegit
in eumdem locum, in quo praeceptum est monachis,
ut dormire debeant vestiti (Reg. S. Bened.,
cap. 22); nam plane non intelligens eumdem sensum,
per triennium jacuit vestitus, et necdum monachus,
monachorum lene ferebat jugum. Istius sancti
praecepta curabat obaudire, alterius vitam imitari
cupiebat. Jaciebat enim tunc Dominus Jesus in rudi
terra simplicia semina, ex qua providebat centuplicata
recipere frumenta.