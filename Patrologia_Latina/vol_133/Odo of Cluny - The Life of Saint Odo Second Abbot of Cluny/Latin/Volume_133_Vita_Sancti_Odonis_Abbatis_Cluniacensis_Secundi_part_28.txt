Odo abbas electus invite. 
38. Per illud videlicet tempus exitiali languore
coepit decumbere pater Bernus. Mox vicinos episcopos
accersivit, et ab omni ordine se deposuit:
insuper et flebili voce se reum indignumque tali
 ministerio proclamabat praefuisse. Rogabat inter
haec verba fratres, ut sibi quem vellent, patrem
eligerent. Tunc manibus fratrum pater noster captus,
et quasi violenter constrictus, ac proclamantibus
omnibus ut ordinaretur, coram abbate suo vi
est ductus. Et cum nec sic vellet cedere, et locum
pastoris subire; superatus est tandem episcoporum
excommunicatione. Ordinatus itaque ille, intra
modicum tempus pater Bernus migravit ad Dominum.