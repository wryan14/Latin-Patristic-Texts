NOTITIA HISTORICA.
<br><small>(Apud Mansi, Conciliorum amplissima Collect., tom. XVIII, col. 447.)</small><br> </center></h4>
<p><nobr><sub></sub></nobr> Joannes, Alberici illius qui Urbi dominabatur
filius, apostolicam sedem invasit anno Domini 965
tempore Constantini VIII imperatoris. Et quanquam
huic legitima aetas aliaque omnia deessent quae in
legitimo pontifice requiruntur, tamen accedente
postea consensu totius cleri visum est hunc potius
esse tolerandum, quam Ecclesiam schismate aliquo,
quod alioquin exortum fuisset, dividendam. Cumque
universa Ecclesia catholica sciret minus malum
<nobr><sub></sub></nobr> esse, caput quantumlibet monstrosum proferre,
quam unum corpus in duo secari et duobus capitibus
informari, eumdem toto orbe terrarum tanquam
verum et legitimum pontificem venerata fuit. Hic
revera primus est inventus qui sibi nomen mutavit,
quique ex Octaviano, pro mutata non exuta tyrannide,
voluit Joannes nominari. Ob temporale Urbis
dominium Albericus pater filium suum Octavianum
nominaverat: ille contra, pontificatum et spirituale
<nobr><sub></sub></nobr> dominium totius orbis consecutus, spirituali nomine
hoc Joannis appellari voluit. Idem juvenili ardore
spirans minarum et caedis, collecto exercitu copiisque
auxiliariis ex Spoletano ducatu conductis, adversus
principem Capuanum nomine Pandulphum
bellum movit: cui cum ille Salernitanorum ope et
auxilio fortiter resisteret, ad propria redire pacemque
per legatos petere coactus fuit. Hujus tempore
Berengarius, solutus timore defuncti Luithulphi filii
Ottonis, qui ad coercendam ipsius Berengarii tyrannidem
in Italiam missus erat, per universalem Italiam
impune grassabatur, et profana simul et sacra
absque delectu devastabat. Qua de causa Joannes
papa, tyrannidem illam non amplius ferens, legationem
misit ad Ottonem regem Germaniae, suppliciter,
auctore Luitprandro, litteris et signis regem
orans, quatenus pro Dei amore sanctorumque apostolorum
Petri et Pauli, quos delictorum suorum
cuperet esse remissores, se sibique commissam sanctam
<nobr><sub></sub></nobr> Romanam Ecclesiam ex suorum inimicorum
faucibus liberaret, ac saluti et pristinae libertati restitueret. Cumque idem eodem tempore auctore Deo
Mediolanenses per deputatam legationem petivissent,
Otto, antequam e Germania recederet, Wormatiae
comitia habuit, in quibus filium suum Ottonem, ex
Adelheide genitum, creavit regem, eumque Wilelmo
Moguntino archiepiscopo ex alia uxore filio nutriendum
commisit, praestitaque per juramentum fidelitate
et securitate sedi apostolicae, de futura successione
in Romano imperio ejusque juribus ac titulis
promissionem accepit. His praeviis rex piissimus,
inquit Luitprandus, collectis copiis in Italiam percitus
venit, tantoque Berengarium atque Adelbertum
celerius expulit, quanto evidentius constat quod
commilitones Petrum et Paulum sanctissimos apostolos
habuit. Postquam ablata suis quaeque dominis
restituisset, anno Christi Redemptoris 962, qui
erat septimus annus pontificatus Joannis, Romam
venit, ibique magno cum honore miroque ornatu et
<nobr><sub></sub></nobr> apparatu susceptus a pontifice cum applausu totius
populi imperator et Augustus vocatus et ordinatus,
unctionem imperii suscepit. Quae vero post haec legitime
peracta Joanni papae restituerit, quaeque
dona ille Ecclesiae Romanae adjecerit, indicat ipsum
authenticum donationis diploma, quod aureis litteris
exaratum Romae in castello S. Angeli asservatur.
<nobr><sub></sub></nobr> Pro gratia referenda pontifex omnesque Urbis optimates
supra corpus beati Petri jurarunt se nunquam
Berengario atque Adelberto auxiliaturos; atque ita
imperator Roma discedens Papiam se contulit.</p>
<p>Interea Joannes pontifex ad defectionem sollicitatus,
immemor juramenti praestiti, Adelberto se
conjunxit. Quod cum imperator per nuntios undique
redeuntes verum esse intellexisset, Luitprandus eum
dixisse scribit: Puer est, facile bonorum immutabitur
exemplo virorum: spero eum objurgatione
honesta, suasione liberali facile ex illis sese emersurum
malis. Cum hac de causa imperator Romam
rediisset, papa simul et Adelbertus aufugerunt.
Cives vero, inquit Luitprandus, sanctum imperatorem
cum suis omnibus in Urbem susceperunt, fidelitatemque
promiserunt: haec addentes firmiterque
jurantes nunquam se papam electuros aut ordinaturos
praeter consensum atque electionem domini
imperatoris Ottonis Caesaris Augusti, filiique ipsius
<nobr><sub></sub></nobr> regis Ottonis. Post triduum quam Romam venisset,
auctoritate Ottonis habita est pseudosynodus, qua
Joanne in ordinem redacto subrogatus est pseudopapa
Leo VIII. Quem ille, post obitum Ottonis in
Urbem revocatus, velut adulterum et invasorem sedis
deposuit, rescissis omnibus illis conciliabuli actis,
quibus nullo juris et antiquitatis ordine servato,
Joanne papa amoto, suffectus fuerat. De infausto
Joannis papae exitu auctor qui asseritur Luitprandus
haec scribit: Quadam nocte extra Romam
dum se cum cujusdam viri uxore oblectaret, in
temporibus adeo a diabolo est percussus, ut intra
dierum octo spatium eodem sit vulnere mortuus,
Non quia, ut ille ait, juste damnatus et juste receptus
fuerit, sed quia tot tantisque vexationibus
a Deo admonitus, a peccatis consuetis non abstinuit.
Quanquam ista quae apud Luitprandum narrantur
non tam ipsius sint quam hominis adversarii,
et Ottoni plus nimio ascribentis, tamen veritatem
eorum non controverso, utpote quod nullum dispendium
<nobr><sub></sub></nobr> afferant fidei catholicae, de qua unanimi consensu
profitemur, Petrum Petrique successores post
acceptam Christi promissionem, in moribus quidem,
non autem in fide, deficere posse. Contigisse obitum
Joannis papae anno 964, pridie Idus Maii, in Reginonis
auctario asseritur.</p>
<br><nobr><sub></sub></nobr> 
<br> <h4><center>JOANNIS PAPAE XII
EPISTOLAE ET PRIVILEGIA. </center></h4>
 <h4><center>I.
EPISTOLA JOANNIS PAPAE XII AD WILHELMUM ARCHIEPISCOPUM
MOGUNTINUM.
(Anno 955.)
<em>Significat litteras ejus, Agapeto inscriptas, sibi redditas
fuisse. Miserias ejus dolet.</em>
<br><small>[<em>Epistolae P. Bonifacii,</em> ed. W., p. 376.]</small><br> </center></h4><nobr><sub></sub></nobr> 
<p>JOANNES episcopus, servus servorum Dei, reverentissimo
et charissimo confratri WILLIHELMO
archiepiscopo sanctae Mogontiacensis Ecclesiae.</p>
<p>Litteras quas sanctae memoriae Agapeto papae
vestra destinavit fraternitas suscepisse cognoscite,
quem divina omnia disponens potentia in apostolicam
<nobr><sub></sub></nobr> sedem eo moriente ordinavit, non nostris meritis,
sed ejus misericordia nos praeveniente, a quo
sunt cuncta quae sunt: qui nihil in orbe agi credimus,
nisi quod aut velle aut consensu ejus factum
fuerit. Miseriarum quippe atque afflictionum jacturas
malorumque insidias hominum, qui sanctarum
Dei Ecclesiarum, et omnem perturbant ordinem,
atque statum condoluisse, sicut apostolica censura
decrevit, gaudere cum gaudentibus, et cum flentibus
flere. Totius namque Christianitatis post Dominum
caput effecti non aliquo privilegio humano, sed
voce ipsius Domini beato Petro apostolo, sicut bene
nostis, dicentis: <em>Tu es Petrus, et super hanc petram
aedificabo Ecclesiam meam,</em> etc. Idcirco si aliquod
<nobr><sub></sub></nobr> nostri corporis membrum tribulationes aut molestias
pati injuste noverimus, sive litteris sive alio quolibet
modo compatimur, et dolore gravamur, et quibus
possumus una vobiscum conatibus illorum insidiis
atque iniquitatibus apostolica auctoritate obviamus.
Hortamur interim fraternitatem vestram ut contra
eos qui contumaces et inique vivere volunt, et ecclesias
Domini devastare satagunt, nostrisque piis
praeceptis et vestris monitis obedire noluerint, omni
virtute resistere curemini, et ad pacis atque veritatis
et justitiae viam deducatis, ne, crassante illorum
malitia, reos apud justum judicem inveniamus:
quos vero in malis actibus permanere cognoscitis
et minime reflecti jussionibus vestris voluerint, ad
hanc nostram apostolicam sedem, sicut antiqua consuetudo
<nobr><sub></sub></nobr> fuit, dirigite, et cum eis vestros credulos
fideles, qui nobis illorum causas, et omnia quae in
Galliarum atque Germaniae partibus aguntur fideliter
atque ordinabiliter intimate; quoniam hoc nobis
cordi est et magno cupimus desiderio, ut ecclesiis
omnibus et cuncto Christiano populo pax et honor
unicuique proprius maneat, et malorum omnium
vestigia, si qua hactenus fuerant, funditus removeantur.</p>
<br> <h4><center>II.
JOANNIS PAPAE XII PRIVILEGIUM PRO MONASTERIO S. MARIAE
HUMOLARIENSI.
(Anno 956.)
<br><small>[Mabill. <em>Acta,</em> Saec. II, p. 1025.]</small><br> </center></h4>
<p><nobr><sub></sub></nobr> JOANNES episcopus servus servorum Dei, venerabili
abbati BERNERO beatae Dei genitricis Mariae virginis
Ecclesiae, et per eam cunctae congregationi in
perpetuum.</p>
<p>Si justis petitionibus praestabiles piorum assensum
praebemus, voluntati Domini nos militare credimus.
Ergo notum sit universis catholicae matris
Ecclesiae filiis tam praesentibus quam futuris, quod
misit ad nos filius noster, gloriosae indolis puer,
scilicet Lotharius, rex Francorum, paternitatem
nostram humiliter obsecrans, ut quamdam cellam
in pago veromandensi sitam, in honore beatae Dei
genitricis virginis Mariae et sanctae Hunegundis virginis
constructam, auctoritatis praesidio muniremus:
<nobr><sub></sub></nobr> quam suggerentibus genitori suo Ludovico, videlicet
regi comite Adalberto, et idoneo satis viro Gilberto,
qui eamdem abbatiolam jure beneficii possidebat, ad
sacrae religionis venerabilem cultum erigere conatur,
atque regiae potestatis praecepto corroborare
nititur. Cujus petitioni congaudentes, ecclesiastici
vigoris manum exerimus, et ex ea qua fulcimur
apostolica auctoritate praecipimus, ut praefatam abbatiam
nemo unquam saecularium possideat, neque
ex bus ejusdem cellae quidquam sibi aliquis usurpet,
non rex, non comes, non episcopus, nec quilibet
princeps quacunque potestate praeditus, nisi
forte tuendi ac defendendi causa, et hoc nonnisi
<nobr><sub></sub></nobr> ejusdem loci regularis abbatis fiat permissione. Si
quis vero pro hac adipiscenda pecuniam vel quodlibet
munus regi, aut cuilibet principi dederit, sive
promiserit, subinferendae maledictioni subjacebit.
Sit igitur eidem cellae abbas secundum regulam
sancti Benedicti constitutus, et monachi regulari
districtioni subjecti, quos de rebus ejusdem cellae
aliquod dispendium perpeti cum omni imperio prohibemus.
Res vero ejusdem ecclesiae sunt Humolarias
villa, in qua eadem cella constructa est, cum
mansionibus cunctis ad se pertinentibus; Merulficurtis
cum adjacentiis suis: Eudoldicurtis cum
appendiciis suis; Caviniacus cum mansis ad se pertinentibus;
in villa quae dicitur Frisia super fluvium
Somnam XII mansi, quos pro commoditate piscium
<nobr><sub></sub></nobr> eidem ecclesiae perpetualiter habere liceat. Haec itaque
et si qua alia ecclesia eidem Domino opitulante
acquirere sibi potuerit, apostolica fulta auctoritate
licenter et sine aliqua contradictione possidebit, etc.
Scriptum per manum Leonis, sacri scrinii sanctae
sedis apostolicae in mense Jan. pro indict. 14. Datum
IV Non. Jan., per manum Georgii secundi episcopi
sanctae sedis apostolicae, anno primo, Domino
propitio, pontificatus domni Joannis S. P. et
universalis papae.</p>
<br> <h4><center>III.
<small>[Note: <nobr><sub></sub></nobr> Haec bulla Joanni XIII perperam a nonnullis tribuitur; nam Berengarius episcopus jam anno
obiit. <strong>JAFFE.</strong>]</small> JOANNIS PAPAE XII EPISTOLA AD BERENGARIUM
EPISCOPUM VIRDUNENSEM.
(Anno 956.
<em>Monasterii S. Vitoni privilegia et possessiones confirmat.</em>
<br><small>[Apud D. Calmet, <em>Hist. de Lorraine, Preuves, p.</em> 369.]</small><br> </center></h4><nobr><sub></sub></nobr> 
<p>JOANNES episcopus, servus servorum Dei, BERENGERO
fratri nostro Virdunensis Ecclesiae episcopo,
cum omnibus sibi a Deo commissis, bravium aeternae
remunerationis.</p>
<p>Convenit apostolico moderamini pia religione pollentibus
benevola charitate favere, et poscentium
animis alacri devotione assensum praebere. Ex hoc
enim potissimum praemium lucri a conditore omnium
Domino sine dubio promerebimur, si venerabilia
sanctorum loca opportune ordinata ad meliorem fuerint
statum nostra auctoritate perducta. Igitur quoniam
te, frater charissime, inter caetera sanctae conversationis
<nobr><sub></sub></nobr> exercitia comperimus quod monasterium
in tuo episcopio juxta civitatem Virduni, in ecclesia
videlicet beati Petri, pro amore Dei construxisse, in
qua requiescunt corpora sanctorum confessorum,
atque praefatae ecclesiae sanctae Mariae quondam episcoporum
Vitoni, Pulchronii, Possessoris atque Firmini,
et de rebus tuae ecclesiae provida consideratione
sublevasse, ut si quando filii Ecclesiae tuae divino
compuncti amore terrena despicientes, ad contemplativae
vitae perfectionem confugere desiderarent,
ne a tua Ecclesia penitus dissociati viderentur, in
monasterio, quod membrum est ejusdem Ecclesiae,
<nobr><sub></sub></nobr> solatii refugium sub habitu religionis sibi invenirent,
et Domino tranquillitate quieta inibi famulentur:
noverit omnium fidelium tam praesentium
quam futurorum industria, nos idem monasterium
tua ordinatione constructum, cum omnibus rebus
regalibusque praeceptis tuo consultu sibi sancitis, in
aeternum velle permanere inconvulsum; scilicet villam
supra Scantiam, cum suis pertinentiis; Flaviniacum,
cum suis adjunctis; abbatiam sancti Amantii,
cum quidquid ad eam pertinet. Ad Nova-Villa,
cum suis locis; ad Mantionis curtem, quantum ad
vos pertinent; Parridum, cum suis adjacentiis; de
Marculfi-Curte ecclesiam, cum suis adjacentiis; Arbordi-Villa,
cum suis pertinentiis; Castonis-Curte
ecclesia, cum his quae ad eam pertinent; ecclesia
<nobr><sub></sub></nobr> de Marleio, cum suis adjacentiis; ecclesia de Amonzei-Villa,
cum suis adjacentiis, cum terris, et vineis
et molendinis, cum servis et ancillis; abbatia Petri,
et ecclesia de Maroa; ad Limacum quidquid ad illum
locum pertinent; ad Nova-Villa in Barrensi comitatu,
quidquid pertinet ad eum locum. Haec praedicta
loca omnia, cum omnibus suis generaliter atque
specialiter pertinentiis, et quidquid Deo opitulante
voto fidelium huic monasterio concessum fuerit, in
futuro tempore per hoc nostrum apostolicum privilegium
perenniter confirmamus; tam vobis quam
vestris successoribus, et insuper hoc nostrae auctoritatis
privilegio esse corroboratum, quatenus eadem
Virdunensis Ecclesia, quae hactenus de filiis ab ipsis
infantiae rudimentis in gremio suo expositis, dum
<nobr><sub></sub></nobr> ad externa monasteria confugiebant, fraudabatur,
abhinc et deinceps in membro sibi subjecto, consilio
sui episcopi, atque providentia gloriosi abbatis Humberti,
de eorum sancta conversatione sublimata glorietur.
Si qua autem temerario ausu, magna parva
que persona, cujusque ordinis aut potestatis, contra
hanc nostram apostolicam praeceptionem adire praesumpserit,
sciat se auctoritate beati Petri apostolorum
principis excommunicatum, atque anathematis
vinculo esse innodatum, et a regno Dei alienum,
cum omnibusque impiis aeterno incendio atque supplicio
condemnatum. Qui vero observator exstiterit
hujus nostri praecepti, gratiam atque misericordiam
vitamque aeternam a misericordissimo Domino Deo
nostro consequi mereatur.</p>
<p><nobr><sub></sub></nobr> Scriptum per manus Leonis scrinarii sanctae sedis
apostolicae, in mense Januario per indictionem quartam
decimam. Bene valete. Datum V Idus Januarii
per manum Martini episcopi et sanctae sedis apostolicae
bibliothecarii, anno pontificatus domini Joannis
summi pontificis et universalis duodecimi papae in
sacratissima sede beati Petri apostoli septimo, primo
in mense, et indictione quarta decima.</p>
<br> <h4><center>IV.
JOANNIS PAPAE XII EPISTOLA AD LANDULPHUM
BENEVENTANUM EPISCOPUM.
(Anno 956.)
<br><small>[Apud Ughelli, <em>Italia Sacra,</em> VIII, 57.]</small><br> </center></h4>
<p>JOANNES episcopus servus servorum Dei, reverendissimo
<nobr><sub></sub></nobr> et sanctissimo LANDULPHO sanctae Beneventanae
Ecclesiae episcopo, tuisque successoribus in
perpetuum.</p>
<p>Cum summae et apostolicae dignitatis apex in divini
profectus nitore dignoscatur praefulgere, et in
exercendis Dei laudibus suis impensius studeat laboris
exhibere certamen, ob hoc debita nos ejusdem
apostolicae pastoralis compulit sollicitudinis cura,
quaeque ad stabilitatem piorum locorum promulgare
et apostolicae institutionis censura confirmare. Igitur
quia postulasti a nobis quatenus sancta Beneventanensis
Ecclesia, cui, Deo favente, praees, privilegiis
sanctae sedis apostolicae decoraretur, et antiquos
terminos eidem concessos ab antecessoribus nostris
pontificibus confirmaremus, piis tuis desideriis faventes,
<nobr><sub></sub></nobr> hac nostra auctoritate id quod exposcitur
effectui mancipamus. Concedimus tibi tuaeque sanctae
Beneventanensi Ecclesiae quaecunque legaliter et rationabiliter
antiquo jure tempore praedecessorum
tuorum visa est possidere, id est Bivinum, Asculum,
Larinum, Sipontum et ecclesiam S. Michaelis archangeli
in monte Gargano, cum omnibus eorum
pertinentiis, et omnia praedia cum ecclesiis, familiis
utriusque sexus, et massis, cunctaque infra tuae
parochiae loca ditionis antiquae tuae religioni successoribusque
tuis concedimus dominanda, et legaliter
atque canonice disponenda cum omnibus suis pertinentiis,
sive sint civitates, seu quaecunque castella
possessa dudum ab antecessoribus tuis episcopis.
Censentes siquidem insuper apostolica censura sub
<nobr><sub></sub></nobr> divini judicii obtestatione et validis, atque atrocioribus
anathematis interdictionibus, ut nullus unquam
alicujus dignitatis potestate praeditus homo
praesumat, sive sit illa magna, sive parva persona,
aut Graecus, in praedicta tua S. Beneventanensi Ecclesia
aliquam vim facere, vel de his quae ei pertinere
videntur quoquomodo auferre, aut alienare, vel ei
imminuere terminos, sed nec quamlibet malitiam,
aut jacturae molestiam in eadem inferre quocunque
tempore, nec licentia sit, ut dictum est ex eis, vel
omnibus eidem pertinentibus cuiquam magnae parvaeque
personae auferre, ut profecto juxta id quod
a nobis statutum est, eadem venerabilem S. Beneventanensis
Ecclesia apostolicis constitutis, atque
privilegiis consistens ornata, inconcusse dotata permaneat.
<nobr><sub></sub></nobr> Si quis autem (quod non optamus) nefario
ausu haec quae a nobis ad laudem Dei pro stabilitate
jam dictae Ecclesiae Beneventanae statuta sunt refragare,
aut in quoquam transgredi, sive Graecus sit,
seu quicunque alter homo qui dominationem aut
primatum habere voluerit, per se aut per alterum
quemlibet hominem in praefatis ecclesiis sine voluntate
et jussione Beneventani episcopi, et illi qui eos
fortasse recipere praesumpserint, omnes pariter sub
eodem nostro apostolico et districto insolubili anathemate
permaneant, et in nullam ecclesiam intrare
praesumant, aut aliquod officium ecclesiasticum faciant.
At vero qui pro intuitu observator et in
omnibus exstiterit custodiens hujus nostri constituti
<nobr><sub></sub></nobr> ad cultum Dei respiciens, benedictionis gratiam a
misericordissimo Domino Deo nostro multipliciter
consequatur, et vitae aeternae particeps effici mereatur.</p>
<p>Scriptum per manum Leonis scriniarii S. R. E.
in mense Decembri indict. XV. Bene valete.</p>
<p>Dat. XVIII Kal. Januarii per manum Marini episcopi,
et summae sedis apostolicae bibliothecarii,
Domino propitio pontificatus domini nostri Joannis
summi pontificis et universalis XII papae in sacratissima
se de beati Petri apostoli XI, mense et indict.
suprascripta XV <small>[Note: <nobr><sub></sub></nobr> Quod in hoc diplomate bis repetita inveniantur
illa verba, <em>sive Graecus sit,</em> eo est referendum,
quia tunc temporis Beneventana provincia
assiduis premebatur Graecorum incursionibus, cumque
se a solo patriarcha Constantinopolitano anathemate
<nobr><sub></sub></nobr> feriri posse jactarent, et Romanus tamen
pontifex ob eam, quam semper habuit in toto orbe
Christiano, summam potestatem cum illa extensione
etiam ad Graecos sua anathemata promulgabat.]</small>.</p>
<br> <h4><center>V.
JOANNIS XII EPISTOLA AD HENRICUM ARCHIEPISCOPUM
TREVIRENSEM.
Fragmentum.---(Anno 957.)
<em>Illi pallii usum concedit.</em>
<br><small>[Apud Gunther. <em>Cod. diplom. Rhen.-Mosell.</em> I, 127.]</small><br> </center></h4><nobr><sub></sub></nobr> 
<p>JOANNES episcopus, servus servorum Dei, reverentissimo
et charissimo fratri ENRICHO sanctae Trevirensis
Ecclesiae archiepiscopo vitae tuae tantummodo . . .
Datum pridie Id. Febr. per manum Joannis
bibliothecarii sanctae sedis apostolicae anno Deo propitio
pontificatus domni Joannis summi pontificis et
universalis XII papae, in sacratissima sede beati
Petri apostoli V . . . . . domno piissimo . . . . . Augusto
Ottone a Deo coronato, magno imperatore anno
primo, in mense Februario, indictione V.</p>
<br> <h4><center>VI.
BREVE RECORDATIONIS.
<em>Qualiter Joannes XII papa Sublacenses, qui refractarii
erant abbati monasterii Sublacensis, eique multa
bona occuparant, repressit et omnia restituere coegit,
anno</em> 958.
<br><small>[Apud Muratori, <em>Antiq. Ital.</em> VI, 203.]</small><br> </center></h4><nobr><sub></sub></nobr> 
<p>Anno (<em>fortasse tertio</em>) domni Joannis papae XII,
mense Maio, indict. prima. Quia mens humana
semper in laboribus esse dignoscitur, et animus
uniuscujusque pro diversis curis seu sollicitudinibus
huc atque illuc vagando discurrit, nec valet omnia
explicare sermone, nec futura tenere memoria: idcirco
Dei nutu a prudentissimis viris ingenium litterarum
repertum est, ut quod mente retinere nequimus,
litteris exaremus. Propterea ego Leo abbas
sancti Benedicti Sublacensis, qualiter domnus papa
<nobr><sub></sub></nobr> in nostro monasterio causa orationis venisset, reclamavimus
super omnibus in supradicto Sublaco castello,
et in nostris aliis partibus commorantibus de
multis persecutionibus seu afflictionibus quas in
nostro monasterio assidue committebant. Unde repente
domnus papa pietate motus ac misericordia de
eodem venerabili loco, et de cuncta nostra fraterna
congregatione condolere coepit, deque tantis injuriis
quas passi sumus a diebus, in quibus bonae memoriae
domnus Albericus obiit de hac vita. Tunc residente
<nobr><sub></sub></nobr> eodem summo pontifice in eodem venerabili
monasterio cum venerabilibus episcopis, videlicet
Marinus Polimartiensis Ecclesiae, et bibliothecarius
sanctae sedis apostolicae, Constantinus episcopus
Portuensis, Joannes humilis episcopus sanctae Tiburtinae
Ecclesiae, seu Romanorum judicibus Georgius
secundicerius sanctae Romanae Ecclesiae, Leo
protoscriniarius sanctae sedis apostolicae et alii plurimi.
Et sic praecepit ut omnes adversarii ante suam
praesentiam venirent. Qui dum ante domnum papam
una nobiscum venirent, coerciti sunt nimium; et
fecit ut omnia bona et casalia et fundora, quae ibi
singulatim memorantur, monasterio redderentur.
Et praecepit abbati ut de hoc negotio breve recordationis
faciens, a supradictis viris et aliis dignis
<nobr><sub></sub></nobr> viris subscribere ad rei sempiternam memoriam
faceret.</p>
<br> <h4><center>VII.
BULLA JOANNIS PAPAE XII AD LEONEM ABBATEM.
(Anno 938.)
<em>Subblacensis monasterii bona et jura confirmat.</em>
<br><small>[Apud Muratori, <em>Antiq. Ital.</em> V. 461].</small><br> </center></h4>
<p>JOANNES episcopus, servus servorum Dei, LEONI
venerabili presbytero ac monacho atque abbati venerabilis
monasterii sancti Benedicti et sanctae Scholasticae,
quod ponitur in Sublaco, sancteque suae
congregationi, successoribusque vestris in perpetuum.</p>
<p>Cum piae desiderium voluntatis et laudandae devotionis
<nobr><sub></sub></nobr> intentio apostolicis sint semper de his adjuvandis,
quorum est sollicitudo adjuvanda, ut ea,
quae legaliter geruntur, aequitate et firmitate consistant,
et nulla valeant refragatione perturbari, sed
irrefragabili jure atque auctoritate debeant permanere;
ob hoc apostolicis promulgatis sanctionibus
propria unicuique, quae rationi suppetunt, fas exigit
possidenda confirmari. Et ideo, quoniam constat
sanctitatem vestram plurima sanctorum loca acquisisse,
et cuncta in honore et utilitate, vestrique venerabilis
monasterii jure et ditione pertinere, et diversos
agros una cum castellis et possessionibus, et
famulorum multitudine, videmini habere; quae omnia
sub tuae reverentiae ditione, sanctaeque tuae congregationis,
successorumque vestrorum servorum Domini,
<nobr><sub></sub></nobr> in perpetuum eadem loca venerabilia et agros
seu massas et possessiones, cum omnibus originalibus
famulis ibidem manentibus, cum colonis et colonabus,
vel universis inibi pertinentibus, apostolicae
sedis privilegiis poposcitis confirmari detinenda.
Scilicet castellum in integrum, quod vocatur Sublaco,
sive quibus aliis vocabulis nuncupatur, una cum
omnibus finibus, terminis, limitibusque suis, terris,
casis, vineis, campis, pratis, pascuis, silvis, salectis,
arboribus pomiferis, fructiferis diversi generis,
<nobr><sub></sub></nobr> puteis, fontibus, rivis aque perennis aedificii parietinis,
attiguis, adjunctis, adjacentibusque suis, cultum
et incultum, vacuum et plenum, una cum colonis
et colonabus utriusque sexus illi pertinentibus,
simulque cum glandaticis, herbaticis, vel qualibet
alia datione, quae ad castelli jus pertinet, et nostrae
sanctae Romanae Ecclesiae soliti sunt persolvere.
Illud vobis pleniter cum omnibus suis ubique pertinentiis
et adjacentiis perpetualiter ad usum et utilitatem
sancti Benedicti coenobii confirmamus, et roborabiliter
stabilimus detinendum sine aliqua datione,
una cum flumine, sicut incipit a Petra imperatoris
recte in ponte Terraneo per venas incedendo
usque in lacum, qui est sub ipso monasterio cum
aquimolis suis, et deinde recte in Silicella et Saliceto,
<nobr><sub></sub></nobr> et per locum, ubi Mandra vocatur, cum aquimolis
ibidem habentibus, et deinde per pontem descendentes
in sancto Angelo, item in sancto Petro,
et deinde in prata de Ajano. Similiter et aliam
aquam, quae Cona vocatur, sita in ipso flumine, et
deinde in aqua, quae Flumicello vocatur, una cum
Augusta, et Bullica atque Timida, omnes decurrentes
in supradicto fluvio, et usque in territorio sancti
Cosmae; cum ripis et plagis omnibus praenominatis
ab utraque parte in integrum pertinentibus;
cum omnibus loci ipsius aquis, ubi aquimoli facti
sunt, et facere poterit, sive ubicunque pisces capere
potuerit in totis aquis supradictis. Necnon et ecclesiam
sanctae Felicitatis sine aliqua datione vobis
vestrisque successoribus perpetualiter concedimus
<nobr><sub></sub></nobr> detinendam in usum et salarium suprascripto vestro
venerabili monasterio. Pari modo et massam, quae
vocatur Lubenzana, et Intermarana in integrum cum
fundis et canalibus, et omnibus casalibus suis, ubicunque
ad ipsam massam pertinentibus: videlicet
fundum Canterano, et Marano, Seminarum, atque
Oricula, et Arsula, Bulsinianum, Toccanellum, Marcatellum,
fundum Paternum, fundum Aprunio, fundandum
Arpellum, fundum Lenanu, fundum Tessine,
montes qui vocantur Gemini, descendentes in Trellano,
monte Gordiano, fundum Sassa et colle de
Ferrari, et monasterellum, et alium monasterellum,
Piscano, et Coloniam juxta sanctum Valerium ex
duobus lateribus, et medietatem de ibice; fundum
Miniano, fundum Castaniola, et Lorilliano, sancta
<nobr><sub></sub></nobr> Cecilia, fundum Boberanum, fundum quod vocatur
Valle, cum ecclesia sancti Eleutherii, fundum quod
vocatur Capramolente cum ecclesia sancti Anastasii;
massam, quae vocatur Ampolloni, cum ecclesia
sancti Martini; fundum Paternum, quod appellatur
Pentima, fundum Bruvano, fundum Sancti Pamphili,
fundum Danieli, fundum Merulana, fundum Paccano,
fundum Tospoliano cum ecclesia sanctae Mariae
et sancti Lucentii; fundum sancti Cirici; fundum
Cispa; fundum Romani cum ecclesia sancti
Angeli et sancti Felicis, inter affines ab uno latere
fluvium Tivertino, et a secundo latere Papi, et a tertio
latere Arco Fulgurati, et descendente in monte,
ubi sunt cypressi, veniente in monte, qui vocatur
<nobr><sub></sub></nobr> Bulturella, et recte per sancta Maria descendente in
Piscano. Et cum omnibus ad suprascriptam massam
in integrum pertinentibus. Simili modo fundum Caliscano
in integrum cum ecclesia sancti Petri.</p>
<p>Necnon monasterium sanctae Barbarae et sancti
Anastasii cum corticellis duabus, una ante se, et
alia post se, cum casis et fundis atque casalibus suis,
cum omnibus ad eas in integrum pertinentibus, positum
intra civitate Tiburtina; atque medietatem de
ecclesia sanctae Mariae ibi in ipso, cum casis, vineis
et terris et omnibus pertinentiis suis trans Tiberim
juxta pontem Marmoreum, atque clusuram super se
in integrum de vinea, quae appellatur Valle Arcese,
et clusuram super se in integrum vineatam, cum arboribus
olivarum. Et ecclesiam sancti Sebastiani, et
<nobr><sub></sub></nobr> modicam vineam ante se cum oliveto, atque clusuram
de vinea, quae ponitur subtus posterula Tiburtina
juxta silice, qui vocatur Quarrati. Pari modo
clausuram in integrum super se de vinea, quae vocatur
Ortu Magno. Fundum Casaperta, clusurellam de
vinea, quae vocatur Asorbo, portionem in Prato majore,
quo fuit de Calvo episcopo; fundum Stafilanum
in integrum, fundum Romaniano in integrum, fundum
Patelini in integrum, fundum Ozano in integrum,
fundum Criptule, fundum Panzi, fundum Diruti,
fundum Agnaniole, fundum Macroniano, fundum
Semissano, fundum Paternum, Vallelonga
fundum sanctae Mariae in Pesile, fundum Donabelli,
fundum Factoro, fundum Lucu, fundum
Catacumba cum ecclesia sancti Laurentii, fundum
<nobr><sub></sub></nobr> Afri cum praenominatis fundis in integrum omnibus
positis territorio Prenestino et Tuburtino. Item
clusuram de vinea, quae vocatur Ancarano, in integrum
cum arboribus suprascriptis; terram et vineam
quae appellatur Pentuma, quae fuit de Tetualdo
presbytero; petias duas de vinea ad sanctum Laurentium
in duobus locis: itemque fundum Porclanicum
in integrum cum omnibus suis pertinentiis;
fundum Otorano, fundum Arcerano, fundum Palasano,
fundum Cesuline, fundum Olebano, fundum
Campelione, fundum Ojano et Priano, fundum Cammerano,
fundum Collemundum, Catilano, Cocubalo,
Pacurano; ecclesiam sancti Angeli cum omnibus
suis pertinentiis, positam in territorio Ferentinello
minore; omnia territorio Campanino. Verum etiam
<nobr><sub></sub></nobr> fundum Falconiano cum ecclesia sancti Nicolai, fundum
Fontiniano et Colle de Morelli, fundum Toccanellum,
fundum Capla, fundum Oraro, fundum Gratuliano,
fundum Cerviano, fundum Labezano, fundum
Casanico, fundum Domum cum ecclesia sancti
Petri; fundum Ponzia, fundum Pozzorosano cum vinea
clausura super se, quae ponitur juxta Caranico,
et Vallem modiorum quatuor cum Castanieto suo
juxta sanctum Petrum, cum terris, vineis et casis
atque silvis per diversa loca, territorio Aquilano positam.
Itemque territorio Albanense fundum Sorano
cum vineis seu terris et criptis, et ecclesia Sanctorum
quatuor: fundum Silva Majore: portionem quae
fuit de Floro episcopo; petiam de vinea in Zizinni,
<nobr><sub></sub></nobr> seu et clusuram de vinea in integrum, quae ponitur
in fundo Cerasano. Necnon casinas duas ad pontem
Salarum; portionem de Palmi cum terris et hortis.
Prata duo juxta Portam Majorem; casalinas duas,
unam in Pedica, quae vocatur Burdunaria, et aliam
in Campo Majore. Pari modo domoras in integrum
cum cortis et hortis, et ecclesia sancti Theodori,
positas infra civitatem Romae juxta Porta Majore,
sicuti fuerunt de Floro episcopo. Similiter domoras,
quae fuerunt de Joanne et Stephano de Griphi, cum
corte et pergule et hortulo juxta Formam Claudiam.
Et vineam clusuratam in integrum cum arboribus
pomiferis, cum criptis juxta viam, quae ducit ad Jerusalem.
Simili modo domum in integro cum corte
et hortulo et vinea, et cum omnibus ad eam pertinentibus,
<nobr><sub></sub></nobr> positam Romae Regione Septima, in qua
domo est ecclesia sancti Viti. Necnon et vineam seu
terram juxta Jerusalem. Item clusuram de vinea in
integrum in Albano in fundo Zizinni, petias sex; atque
domum in integrum cum hortulo, positum juxta
sanctum Martinum. Similiter domum cum corte
quae ponitur in Sibura.</p>
<p>Pari modo et monasterium sancti Erasmi cum
omnibus suis adjacentiis vel pertinentiis, sicut in
vestro continetur praecepto: pariterque petias duas
de vinea Inosti, una quidem in fundo Mauri, et alia
in Calabriceto. Similiter pratum cultum et assolutum
fundo Aguzanu. Quae suprascripta cum omnibus
fundis, seu casalibus, massis, ecclesiis, monasteriis,
domibus, hortis, vineis, servis, et ancillis, colonis
<nobr><sub></sub></nobr> et colonabus, fluminibus et aquimolis, piscariis, sicut
supra legitur, vel etiam in aliis partibus vel civitatibus,
ubicunque vestrum venerabile monasterium
tenere et possidere videtur per quodcunque
instrumentum chartarum, tam per praecepti paginam,
seu privilegii jura, necnon per commutationes seu
donationes, et omnia quae fideles Christiani vestrae
sanctae congregationi pro suorum venia delictorum
donaverunt, vel undecunque chartulis tam vetustis
quamque etiam novis in vestro monasterio
habere videmini, roborabiliter vobis vestrisque successoribus
per hoc nostrum apostolicum praeceptum
confirmamus detinendum perpetualiter atque perenniter.
Verumtamen confirmamus vobis casale unum
<nobr><sub></sub></nobr> in integrum, quod vocatur . . . juxta Quartum cum
prato suo inter affines, a primo latere casale, quod
vocatur Barbilianum, et ab alio latere fundum Munitula,
saliente ab ipso prato per limites suos usque
ad parietes desertas, quae sunt ultra Formam, et
exeunte in via Publica, et a tertio latere ipsa via
Publica; a quarto latere fundum, quod vocatur Decorita,
aqua descendente per limites suos in formam
Jovia, et exeunte per formam, et revertente per limitem
juxta aquam usque ad praedictum fundum
<nobr><sub></sub></nobr> Barbilianum. Verum etiam fundum in integrum
Sexto cum prato suo juxta rivum inter affines, ab
uno latere via quae pergit ad pontem Adenona, et ab
alio latere via publica, et si qui alii affines sunt.
Omnia vestris piis locis, et sanctae nostrae Romanae,
cui, Domino auctore, deservimus, Ecclesiae, inclinati
precibus vestris, per hujus apostolici privilegii seriem
suprascripta omnia immobilia loca cum omnibus
eorum pertinentiis, ut supra legitur, a praesenti
prima indictione et in perpetuum vobis vestrisque
successoribus concedimus et confirmamus detinendum
in usum et utilitatem ipsius venerabilis monasterii.
Ita tamen, ut quotidianis diebus sacerdotes et
monachi ipsius monasterii pro remedio animae nostrae,
nostrorumque successorum clament in eadem
<nobr><sub></sub></nobr> ecclesia centum <em>Kyrie eleison</em> et centum <em>Christe
eleison,</em> et sacerdotes sacras oblationes in missarum
solemniis tribus vicibus per singulas hebdomadas
pro absolutione nostrae animae, nostrorumque successorum
pontificum omnipotenti Deo offerant. Statuentes
apostolica censura, sub divini judicii obtestationem
et anathematis interdictum, ut nullus unquam
nostrorum successorum pontificum, vel alia
quaelibet magna parvaque persona audeat vel praesumat
de omnibus suprascriptis immobilibus locis cum
omnibus illorum pertinentiis et adjacentiis, ut supra
legitur, contra hoc nostrum pontificale privilegium
agere vel alienare aut auferre praesumat; sed potius
firmum atque stabile perpetuis ac perennis temporibus,
ita ut a nobis statuta sunt, decernimus permanendum.
<nobr><sub></sub></nobr> Si quis autem (quod non optamus) contra
hoc nostrum apostolicum privilegium temptator exstiterit,
et in quoquam contraire, et transgressor
esse voluerit, sciat se auctoritate Dei omnipotentis,
et Domini nostri, apostolorum principis, Petri, cujus
licet immeriti, Domini tamen dignatione, gerimus
vices, anathematis vinculo innodatum, et a regno
Dei alienum. Qui vero pio intuitu verus custos et
observator exstiterit hujus nostri apostolici privilegii,
meritis atque precibus beati Petri apostolorum principis,
et sancti Benedicti in aethereis arcibus praemia
ac benedictionis gratiam atque misericordiam a justo
judice Domino Deo nostro, vitamque aeternam
consequi mereatur.</p>
<p><nobr><sub></sub></nobr> Scriptum per manum Leonis, scriniarii et notarii
sanctae summae sedis apostolicae in mense Maio, indictione
supra jam dicta prima.</p>
<p>+ Bene valete. +</p>
<p>Datum VI, idus Maii per manum Marini, sanctae
Polimartiensis Ecclesiae episcopi et bibliothecarii
summae sedis apostolicae, anno Deo propitio pontificatus
Domini nostri Joannis summi pontificis et universalis
X <small>[Note: <nobr><sub></sub></nobr> Scribe <em>universalis XII Papae:</em> neque enim
Chronologicae Notae cum temporibus Joannis X Papae
alligari possunt. Ughellius tom. VIII Ital. Sacr. in
archiepiscopis Beneventanis bullam refert ejusdem
pontificis <em>Joannis XII,</em> datam <em>per manus Marini
episcopi</em> (id est <em>Polimartiensis) et summae sedis apostolicae
</em><nobr><sub></sub></nobr> <em>bibliothecarii, anno Domini propitio</em> (scribe
<em>Deo propitio) pontificatus domni nostri Joannis,</em> etc.,
<em>undecimo; mense Decembri, indictione</em> 15. Scribendum
<em>anno primo,</em> si a Septembri indictio nova deducatur,
aut <em>anno secundo.</em>]</small> Papae in sacratissima sede beati
<nobr><sub></sub></nobr> Petri apostoli tertio, in mense et indictione suprascripta
prima.</p>
<p>Accedat etiam ad majus Sublacensis coenobii ornamentum
nobile diploma, quod itidem in ejus tabulario
asservatur.</p>
<br> <h4><center>VIII.
RESCRIPTUM JOANNIS PAPAE XII pro EXCOMMUNICATIONE
ARTALDI RHEMENSIS, AMBLARDI LUGDUNENSIS ARCHIEPISCOPORUM,
etc., OB S. SYMPHORIANI POSSESSIONUM
INVASIONEM.
(Anno 958.)
<em>Transmissio excommunicationis.</em>
<br><small>[Apud Mansi <em>Concil.</em> tom. XVIII, col. 450.]</small><br> </center></h4>
<p>Anno incarnationis Dominicae 959, indictione III,
imperante Michaele imperatore Constantinopoli,
<nobr><sub></sub></nobr> domno autem Joanne apostolico Romae praesidente,
regnante vero Lothario Francorum rege, transmissa
est haec excommunicatio archiepiscopis Franciae et
Burgundiae: Artaldo Rhemensis Ecclesiae archiepiscopo
et subjectis sibi episcopis, Amblardo Lugdunensis
Ecclesiae archiepiscopo, Rodmundo Edunensis
Ecclesiae episcopo, Achardo Lingonensis sedis episcopo,
Frotgario Cabilonensis Ecclesiae episcopo,
Natrano Nivernensi episcopo, Richardo Antissiodorensi
episcopo, de terra et alodo S. Fausti, et sanctae
Augustae, et S. Symphoriani, quae est in regione
Provinciae, in finibus loci qui vocatur Magna; quam
tenet per potestatem Isuardus et socii ejus.</p>
<br>
<br> <h4><center><em>Excommunicatio.</em></center></h4>
<p><nobr><sub></sub></nobr> Auctoritate Patris, et Filii, et Spiritus sancti, et
ordine omnium sanctorum, et nostra communi
excommunicatione alligamus et anathematizamus
Isuardum et omnes socios ejus, qui tenent terram
S. Symphoriani. Ut nullus eorum, postquam hoc
audierit, ecclesiam non intret, missam non audiat,
pacem cum Christiano non faciat: neque manducet,
neque bibat, neque dormiat; et si infirmaverit,
non visitetur; et si mortuus fuerit, non sepeliatur,
neque pro eo oretur, nisi ad emendationem et satisfactionem
venerit.</p>
<p>De his terris S. Symphoriani quae sitae sunt in
comitatibus Avenionense et Cavellico, tandem satisfecit
Isuardus Girardo Augustodunensi episcopo (352.)
Feria III, XVII Kalendas Augusti, anno Domini 972,
<nobr><sub></sub></nobr> indictione XV, regnante quidem rege Gondrado.
Rerum autem in Cavellicensi episcopatu sitarum
restitutionem, Hugoni ecclesiae S. Symphoriani
Cavellicensis decano et clericis ejus factam, confirmavit
Desiderius episcopus Cavellicensis.</p>
<br> <h4><center>IX.
EPISTOLA JOANNIS PP. XII AD SANCTUM DUNSTANUM,
CANTUARIENSEM EPISCOPUM.
(Anno 960.)
<em>De concessione pallii.</em>
<br><small>[Apud Mansi <em>ubi supra.</em>]</small><br> </center></h4>
<p>JOANNES episcopus, servus servorum Dei, confratri
DUNSTANO Dorobernensis Ecclesiae archiepiscopo,
<nobr><sub></sub></nobr> vitae perpetuae permanendam in Christo salutem.</p>
<p>Si pastores ovium solem geluque pro gregis sui
custodia die ac nocte ferre contenti sunt, et oculis
conspectant vigilantibus ne aliqua ex ovibus aut
errando pereat, aut labianta morsibus rapiatur,
quanta cura quantoque sudore debemus esse pervigiles
ob salutem animarum, qui dicimur pastores
esse earum? Attendamus igitur nos officium exhibere
erga custodiam ovium Dominicarum, ne quasi lupo
veniente territi fugiamus, ne in die divini examinis
pro desidia nostra ante summum pastorem et negligentia
vestra excruciemur, unde modo honoris reverentia
in sublimiore arce caeteris dijudicamur.
Primatum itaque tuum, in quo tibi ex more antecessorum
tuorum vices apostolicae sedis exercere
<nobr><sub></sub></nobr> convenit, ita tibi ad plenum confirmamus, sicut beatum
Augustinum ejusque successores praefatae Ecclesiae
pontifices habuisse dignoscitur.</p>
<p>Pallium vero fraternitati tuae ex more ad missarum
solemnia celebranda commendamus, quo tibi
non aliter uti concedimus, quam eo usu quo antecessores
nostri prodiderunt, ecclesiae tuae privilegiis
in suo statu manentibus. Neque tua prudentia hoc
incognitum habet, vel quicunque, quantum indumenti
honor moderatione actuum tremendus erit.
Honestati morum tuorum haec ornamenta conveniunt,
quatenus, Deo auctore, posses esse conspicuus,
ita ut vita filiis tuis sit regula; et in illa, si
qua fortitudo illis inest, dirigantur, dum in ea quae
imitentur aspiciant.</p>
<p><nobr><sub></sub></nobr> <em>Et in fine epistolae:</em> Sancta Trinitas fraternitatem
vestram gratiae suae protectione circumdet,
atque ita in timoris sui viam te dirigat, ut
post vitae hujus amaritudinem ad aeternam pervenire
simul mereamur dulcedinem. Et hoc scriptum
est per manum Leonis, scriniarii sedis apostolicae, in
mense Octobris, indictione quarta, die primo Kalend.
Octob. anno duodecimo [sexto] summi pontificis
Joannis.</p>
<br> <h4><center>X.
PRIVILEGIUM JOANNIS PAPAE XII PRO MONASTERIO S. SALVATORIS
FULDENSI.
(Anno 961.)
<br><small>[Apud Dronke, <em>Cod. diplom. Fuld.,</em> p. 328.]</small><br> </center></h4>
<p>JOANNES episcopus, servus servorum Dei, dilecto
<nobr><sub></sub></nobr> filio HATTONI venerando abbati venerabilis monasterii
sancti Salvatoris Domini nostri Jesu Christi et
sancti Bonifacii martyris Christi, quod situm est in
loco Boconiae super ripam fluminis Fuldae, tibi successoribusque
tuis abbatibus in perpetuum.</p>
<p>Quoniam semper sunt concedenda quae rationalibus
congruunt desideriis, oportet ut devotioni conditoris
piae constructionis auctoritas in privilegiis praestandis
minime denegetur. Igitur quia postulasti a
nobis quatenus praefatum monasterium sancti Salvatoris
privilegii sedis apostolicae infulis decoretur
ut sub jurisdictione nostrae cui Deo auctore deservimus
Ecclesiae constitutum nullius alterius Ecclesiae
jurisdictionibus submittatur; idcirco piis desideriis
<nobr><sub></sub></nobr> faventes hac nostra auctoritate id quod exposcitur
effectui mancipamus. Et ideo omnem cujuslibet Ecclesiae
sacerdotem in praefato monasterio ditionem
quamlibet habere aut auctoritatem praeter sedem
apostolicam prohibemus, ita ut nisi ab abbate monasterii
fuerit invitatus, nec missarum ibidem solemnitatem
quispiam praesumat omnino celebrare, ut
profecto juxta id quod subjectum apostolicae sedi
firmitate privilegii consistit inconcusse dotatum permaneat
locis et rebus, tam eis quas moderno tempore
tenet vel possidet, quam quas futuris temporibus
in jura ipsius venerabilis monasterii divina
pietas augere voluerit ex donis et oblationibus decimisque
fidelium absque ullius personae contradictione
firmitate perpetua perfruatur. Constituimus
<nobr><sub></sub></nobr> quoque per hujus decreti nostri paginam ut quicunque
cujuslibet Ecclesiae praesul vel quacunque dignitate
persona hanc nostri privilegii chartam quam
auctoritate principis apostolorum firmamus temerare
tentaverit, anathema sit, et iram Dei incurrens a
coetu omnium sanctorum extorris existat, et nihilominus
praefati monasterii dignitas a nobis indulta
perpetualiter inviolata permaneat apostolica auctoritate
subnixa.</p>
<p>Scriptum per manum Leonis, secundicerii sedis
apostolicae, in mense Decembrio, indictione quinta.</p>
<p>Datum IV Idus Decembris per manum Joannis
episcopi et bibliothecarii sanctae sedis apostolicae,
anno Deo propitio pontificatus domni Joannis summi
<nobr><sub></sub></nobr> pontificis et universalis papae XII, in sacratissima
sede beati Petri apostoli, in mense sexto indictione
quinta.</p>
<br> <h4><center>XI.
JOANNIS PAPAE XII PRIVILEGIUM PRO ECCLESIA SALZBURGENSI.
(Anno 962.)
<em>Ecclesiae Salzburgensis privilegia et possessiones confirmat.
Friderico archiepiscopo pallium, petente
Ottone imperatore, concedit. Heraldum caecatum
dejectumque archiepiscopum, nisi procurare sacra
desistat, anathemutizatum iri denuntiat.</em>
<br><small>[Apogr. saec. XII in tabulario Vindobonensi.---Apud
Kleinmayern <em>Nachr.</em> v. <em>Iuv. Archang,</em> 208.]</small><br> </center></h4>
<p>Si sacerdotum, etc.</p>
<p><nobr><sub></sub></nobr> Data VII Idus Februarii per manum Andreae, arcarii
sanctis sedis apostolicae, etc.</p>
<br> <h4><center>XII.
EPISTOLA JOANNIS PAPAE XII AD ARCHIEPISCOPOS, EPISCOPOS,
ABBATES, CLERUM ET POPULUM GALLIAE,
GERMANIAE ET BAVARIAE.
(Anno 962.)
<em>Ab Ottone I imperatore rogatus decernit ut monasterium
Magdeburgense in archiepiscopatum, et Merseburgense
in episcopatum Magdeburgensis Ecclesiae
suffraganeum commutetur.</em>
<br><small>[Apud Mabill. <em>Acta SS.,</em> Saec. V, p. 575.]</small><br> </center></h4>
<p>JOANNES episcopus, servus servorum Dei, reverentissimis
confratribus, archiepiscopis, episcopis, abbatibus,
monachis, primatibus, omni clero et
<nobr><sub></sub></nobr> populo, in Gallia, Germania, Bavaria constitutis.</p>
<p>Quoties ad profectum novae Christianitatis, concessionis
firmitatisque privilegium a sancta Romana
Ecclesia, cui Deo auctore deservimus, exposcitur,
toties omni diligentia omnique amore impertiri
operae pretium duximus; ne quod erga pia desideria
propensius impendi convenit, callidi hostis invidia
ob desidiam indeficienter subripiat. Totis ergo viribus,
charissimi fratres, certandum est, ut Christianitatem,
quam Deus omnipotens per servos suos
coelesti tropaeo quotidie extendit et provehit, nostro
quoque per eum adjutorio, in eodem solidetur et
maneat. Nunc vero Dei operante clementia charissimus
et Christianissimus filius noster Otto, devictis
<nobr><sub></sub></nobr> barbaris gentibus, Avaribus scilicet aliisque
quamplurimis, ut ad defensionem sanctae Dei Ecclesiae
triumphalem, victoriae imperii culmen, per nos
a beato Petro apostolorum principe susciperet coronam;
summam et universalem, cui Deo praesidemus
auctore, adiit sedem: quem paterno affectu suscipientes,
ob defensionem sanctae Dei Ecclesiae in
imperatorem cum beati Petri benedictione unximus.
Cumque in ecclesia beati Petri apostoli de statu
et regimine totius Christianitatis tractantes, quae
utilia sunt, utiliter secundum Deum tractarentur,
praefatus piissimus imperator Otto, qualiter Sclavos,
quos ipse devicit, in catholica fide noviter
fundaverat, nostrae innotuit paternitati, deprecans
<nobr><sub></sub></nobr> et obnixe postulans, ne oves, quas ipse in Christo
acquisierat, ob pastoris defectionem antiqui serpentis
versutia dominaretur. Ad hanc itaque petitionem
ascensum, fratres charissimi, merito praebuimus,
Totis ergo medullis cordis, prout dignum est, ut
novella haec plantatio super verticem montis in
petra, quae Christus est, fundetur, intendamus: dabit
vires qui neminem vult perire. Cujus annuente clementia
volumus, et per hanc privilegii paginam
jubemus, ut Magdaburgense monasterium in regno
Saxonum juxta Albim constructum, quod praelibatus
sanctissimus imperator ob novam Christianitatem
construxit, quia vicinius id locorum gentibus
est, in archiepiscopalem transferatur sedem, quae
per subditos suffraganeos totum Dei gregem regere
<nobr><sub></sub></nobr> et gubernare valeat. Volumus et per hanc privilegii
paginam jubemus, ut Mersburgense monasterium,
quod ipse piissimus imperator, quia Ungros prostravit,
futurum Deo devovit, in episcopalem evehatur
sedem, quae Magedaburgensi sit subdita sedi; quia
tot gentes sub uno pastore regi minime possunt.
Volumus et per nostrae auctoritatis privilegium censemus,
ut censum, et decimationem omnium gentium,
quas idem piissimus imperator baptizavit, vel
per eum suumque filium aequivocum regem successoresque
eorum Deo annuente baptizandae sunt,
ipsi successoresque eorum potestatem habeant distribuendi,
subdendi Magedeburgensi, Mersburgensi,
vel cuique velint futurae sedi. Volumus etiam,
charissimi fratres, et ex beati Petri apostoli jussione
<nobr><sub></sub></nobr> praecipimus, ut Moguntiensis, Treverensis, Coloniensis,
Salzeburgensis, Hammaburgensis archipraesules,
Magedaburgensis monasterii in archiepiscopalem,
et Mersburgensis translationem in episcopalem
sedem totius cordis corporisque viribus
consentanei fautores persistant. Cum vero Deus
omnipotens per praetaxatum servum suum invictissimum
imperatorem, suumque filium regem, successoresque
eorum, vicinam Slavorum gentem ad
cultum Christianae fidei perduxerit, per eos in
convenientibus locis secundum oportunitatem episcopatus
constitui, et eidem per consensum praedictorum,
et archipraesulum successorumque eorum,
ab archiepiscopo Magdaburgensi episcopos
consecrari volumus suffraganeos. Sed tamen si praefati
<nobr><sub></sub></nobr> filii nostri piissimi imperatoris, suique filii aequivoci
regis successores eorum statuta frangere tentaverint,
aut praedictarum ecclesiarum caeterarumque
praesules successoresque eorum Magedaburgensi archiepiscopo
suisque successoribus, eorumque suffraganeis
et eorum successoribus, adjutores consentaneique
non fuerint, anathematis mucrone
feriantur, a summoque retributore damnationem
sine fine recipiant. Omnipotens itaque Deus serenissimo
imperatori Ottoni, suoque nato aequivoco
regi spiritualibus filiis nostris longaevam tribuat
vitam; quatenus in hoc saeculo tranquille viventes,
in futuro immarcessibilis gloriae percipiant palmam.
Scriptum per manum Leonis scriniarii sanctae sedis
apostolicae in mense Februario, indict. 5. Data II Id.
<nobr><sub></sub></nobr> Februarii per manum Georgii secundicerii sanctae
sedis apostolicae, anno Deo propitio pontificatus
domni Joannis summi pontificis et universalis papae
VII, imperii domni piissimi Augusti Ottonis a Deo
coronati magni imperatoris anno 1, in mense et
indictione praedictis.</p>
<br> <h4><center>XIII.
EPISTOLA JOANNIS PAPAE XII AD HENRICUM TREVIRENSEM
ARCHIEPISCOPUM.
Fragmentum.---(Anno 962.)
<em>Illi usum pallii iterum concedit.</em>
<br><small>[Apud Gunther., <em>Cod. diplom. Rhen.---Mosell.</em> I, 127.]</small><br> </center></h4>
<p>JOANNES servus servorum Dei, charissimo ac reverentissimo
HENRICO sanctae Trevirensi Ecclesiae
<nobr><sub></sub></nobr> archiepiscopo, diebus vitae tuae tantummodo . . . . .
Datum VI Idus Jan. per manum Leonis nomenculatoris
sanctae sedis apostolicae, anno, Deo propitio,
pontificatus domni Joannis summi pontificis et universalis
XII papae in sacritissima sede beati Petri
apostoli secundo, in mense Januario, et indictione XV,
anno incarnationis Domini 957.</p>
<br> <h4><center>XIV.
JOANNIS PAPAE XII PRIVILEGIUM PRO MONASTERIO
SS. STEPHANI ET DIONYSII ET SYLVESTRI ROMANO.
(Anno 962.)
<br><small>[Marini, <em>Papiri diplomatichi</em> I, 45.]</small><br> </center></h4>
<p>JOANNES episcopus, servus servorum Dei, dilecto
in Domino filio et a nobis constituto abbati THEOFILACTO
<nobr><sub></sub></nobr> venerabili monaster . . . et Dionysii atque
pontificis Sylvestri qui appellatur Cata Pauli quondam
papae successoribusque tuis abbatibus in perpetuum.</p>
<p>Convenit apostolico moderamini pia religione pollentibus
benevola compassione succurrere et poscenti
animi alacri devotione impertiri assensum. Ex
hoc potissimum praemium apud conditorem omnium
Domino veniam promeremur sive venerabilia loca
sanctorum ordinata ad meliorem fuerint sine dubio
statum perducta. Igitur quia tua religiositas
apostolatui humiliter p . . . . . quatenus concederemus
et confirmaremus vobis praenominatum monasterium
cum Ecclesiis omnibus suis aedificiis et pertinentiis
cum infra se, quamque etiam circa se, simulque
<nobr><sub></sub></nobr> montem in integro qui appellatur Augusto cum ecclesia
sancti Angeli in cacumine ipsius montis una
cum vineis et terris circa eumdem montem, et ecclesia
sancti Nicolai integra cum omnibus suis
pertinentiis, sicuti inferius affines signatur, ab
uno latere via publica quae ducis sub arcora et
forma qui appellatur <em>virginis,</em> et a secundo latere
ipsa forma virgini et monte qui dicitur Pinei,
et a tertio latere muros civitatis Romae et porta
sancti Valentini, et a quarto latere dicto muro istius
civitatis remeante usque in Posterula antiqua
quae olim cognominabatur sanctae Agathae; et via ab
ipsa Posterula quae pergit juxta supra scripta ecclesia
et via publica quae ducit sub arcora sita namque
Roma Regio quinta. Itemque et trans praedicta
<nobr><sub></sub></nobr> forma et terrae cum aedificiis earum sicuti
eadem monasterium detinere videntur cum terra
infra se Archiones subtus vinea de Joannis olim
magni . . . . episcopi . . . . . Iterumque Columna majore
marmorea in integra quae dicitur Antonino
sculpta ut videtur esse per omnia cum ecclesia
sancti Andreae ad pedes, et terra in circuitu suo
sicuti undique a Publica via circumdata esse videntur
infra hanc civitatem Romam constructa. Itemque
et duae ecclesiae una majore et alia minore quae
dicitur sancta Maria, namque sitae ante portam
supra scripti monasterii; et ecclesia sancti Hypoliti
cum sua pertinentia quae est foris supra scripta
forma cum ecclesia sancti Anastasii cum puteo post
se cum sua pertinentia; et ecclesia sancti Stephani
<nobr><sub></sub></nobr> qui dicitur a Campo; et ecclesia sanctae Mariae
quae ubi dicitur Arciones; et ecclesia sancti Joannis
quae ponitur in Pinea cum sua pertinentia. Necnon
confirmamus vobis monasterium in integrum sancti
Valentini cum omnibus suis aedificiis et adjacentiis
suis ubique rejacere videtur ejus pertinentiis sita
foris porta item quae dicitur sancti Valentini juris
supra scripti venerabilis monasterii. Verum etiam
et confirmamus vobis pontem Milvium in integrum
cum omnibus ejus ingressu et egressu, dationem vel tributum.
Pari modo et terram sementariciam sitam foris
portam sancti Valentini juxta muros hujus civitatis
Romae manu laeva inter affines a primo latere Fossatum
quod est carbonaria inter ipsum murum, et
<nobr><sub></sub></nobr> eadem terra extenderet usque in fluvium Tiberim;
et a secundo latere ipsum fluvium et a tertio latere
via publica quae ducit et reducit ad sanctum Valentinum,
et a quarto latere . . . . juris sanctae Romanae
Ecclesiae. In monte et alia terra sementaricia cum
ortalibus suis in ingressu cum omnibus ad eum
pertinentem posit. Ibi ipso manu dextera euntes
ad sanctum Valentinum cum arco majore infra
eadem terra quae appellatur Passaranum et ortum
piscium in integrum inter affines a primo latere jam
dicta via Publica, et a secundo latere fontana aquae
vivae communalis inter supra scriptum monasterium
et Gregorium Mansonario scholae confessionis
beati Petri apostoli, et exinde recte ducente usque
in caput de pariete antiqua, et a tertio latere terra
<nobr><sub></sub></nobr> de venerabili monasterio sancti Ciriaci qui ponitur
via Lata et recte per limite ducente (sic) sursum per
Planum Montis qui dicitur Bossetulo et exit in via
Flaminea. Nempe et confirmamus vobis casale in
integrum qui, dicitur Girulo cum diversis arboribus
suis, cum omnibus ad eum pertinentibus, sicut vobis
per scripturarum seriem pertinere videtur positum
foris portam sancti Valentini milliario ab urbe Roma
plus minus unius inter affines ab uno latere via publica
quae est silice antiqua qui descendit usque in
Sanguinaria, et a secundo latere Formello aquae
vivae qui exit sub monte istius Girulo seu prato de
supra scripto sancto Ciriaco, a tertio mou . . . . praed.
Monasterium sancti Valentini, seu terra sementaricia
juris vestri monasterii quam detinent haeredes
<nobr><sub></sub></nobr> Romani a campo Martio a quarto latere. Itemque
confirmamus vobis casale unum in integrum qui
appellatur Pelajolo cum terris suis sationalibus,
campis, pratis, pascuis, mont. in quo est ecclesia
sancti Sylvestri in desertis posita, et cum omnibus
generaliter ad eum et in integro pertinentibus, sicuti
olim in supra scripto venerabili monasterio in commutationem
dedit per commutationis chartulam Albericus
quondam Romanorum senator in qua et ille
cum suis fratribus . . . . manibus subscripserunt, videlicet
Constantius nobilis vir, Sergius sanctae Nepesinae
Ecclesiae episcopus, cum Berta et alia Berta
propter vallem sancti Viti quem in venerabili monasterio
fuit posit. foris portam Salariam milliario . . .
<nobr><sub></sub></nobr> tertio juxta fluvium Tiberis inter affines ab uno
latere fundum Gorgini, et a secundo latere ipsum
fluvium Tiberis seu terra ubi nunc sunt vineae cum
prato suo de venerabili monasterio sancti Bazilii sit.
in Scala mortuorum cum alia terra. Item cum prato
suo de venerabili monasterio sanctae . . . . terram cum
prato suo de Gregorio a Capo Marzo; a tertio latere
fundum ad quinque columnas, et qui dicitur Molario,
et a quarto latere etiam confirmamus casale in integrum
qui dicitur Gallorum et Balleolum et Pacianum
sive quibus aliis vocabulis vocabantur aut ab
origine fuerunt sicut olim . . . . per donationis chartulam
in supra scripto vestro obtulit monasterio cum
terris sationabilibus, cryptis arenariis, campis, pascuis,
pratis, aedificiis parietinis adventus, adjacentibusque
<nobr><sub></sub></nobr> suis montibus, planitiis, puteis, fontibus,
cultum et incultum, omnibusque ad eum pertinentibus
situm foris . . . . ab ipso ponte plus minus unius.
Inter affines ab uno latere casale quod fuit quondam
Rose superinstante et a secundo latere pariete antiqua,
et terra quae olim fuit quondam Azzonis sacella
filii qui nunc detinet Elpizo nobili viro, et a
tertio latere terra Stephani de Teodoro . . . . latere
crypta quae dicitur Serpentarico cum alia terra vacante
juxta se juris monasterii sancti Viti. Namque
et alia terra sationales petias duas in integras ibi
ipso positas juxta ipsum casale supra scripta crypta
de ista parte ipsius cryptae juris monasterii sancti
Viti. Pari modo et foris . . . . Nument . . . . casale in
integrum quod appellatur Lampati cum omnibus ad
<nobr><sub></sub></nobr> eum pertinentibus. Pari modo confirmamus vobis
casale uno in integro quod dicitur Aguziano qui
ponitur foris pontem Matra, praeterea et confirmamus
vobis fundora tres in integro unum qui
dicitur ponte de Nono <em>ab intra</em> ipso ponte cum
diversis terris sationalibus arboribus suis sive cryptae
arenariis cum parietinis desertis Sinino opere coopertae,
cultum et incultum, et cum omnibus ad
eum pertinentibus posit. ponte supra script. Joannis,
qui dicitur via Latina nuncupatur milliario
ab urbe Romae plus minus nono. Inter affines a
primo latere supra scripta forma aquaeductionis
quae dicitur Claudia et praed. ponte qui dicitur
Nono; et a secundo latere jam praefata forma qui
dicitur Ebeberatorium, et a tertio latere corte de
<nobr><sub></sub></nobr> Morene, et a quarto latere limite qui dicitur justa
crypta, qui dicitur Ardenda juris sanctae Romanae
Ecclesiae. Itemque et alium fundum qui dicitur Dominicalia
in quo est ecclesia deserta cum hortis et
parietinis suis, cultum et incultum, omnibusque ad
eum pertinentibus situm supra scripta via Latina
juxta ipsum praenominatum fundum qui dicitur
ponte de Nono. Inter affines ab uno latere ipsum
fundum et a secundo latere rivo cum aqua
decurrit qui appellatur Papati, et a tertio latere via
publica cum silice antiqua et a quarto latere forma
majore et fundum qui appellatur septem Vassi cum
ejusdem pertinentia, etiam et fundum alium in integrum
qui vocatur . . . nos cum diversis locis et vocabulis,
<nobr><sub></sub></nobr> videlicet valle Manciaria, casa pretiosa, monte qui
dicitur Paulelli et campo qui dicitur Albanensis, vel
si quis nuncupantur cum terris et sationibus suis.
Silvis et diversis arboribus suis, aquimolis molentibus,
sive ecclesiam desertam quae dicitur sancti
Petri positam jam de via Latina milliario ab urbe
Roma plus minus decem, ab uno latere terra sementaricia
ubi olim fuerunt prata qui vocantur Pauli, a
secundo latere fundum Civitella, a tertio latere
via Publica qui descendit ubi dicitur cella sancti
Petri, et a quarto latere ecclesiam deserta quae
appellatur sanctae Mariae in diaconia et exinde descendit
per Fossatum usque in suprascripta forma
majore, vel si quis aliis vocabulis nuncupantur
juris venerabilis monasterii sanctorum apostolorum
<nobr><sub></sub></nobr> Andreae et Bartholomaei qui appellatur Honorii. Imo
et ecclesia una in integra qui dicitur sancti Angeli
cum vineis et terris circa seposita territorio Albanensi
milliario ab urbe Roma plus minus . . . in monte
qui dicitur Crescentuli, simulque vineae in integro
cum introitu suo atque redimine ad calcatorio suo
posit. territorio Albanensi, in loco qui vocatur
Cassa nova. Item vineae petiae quatuor in integre
cum redimine et calcatorio suo et introitu suo ejusdem
territorio in loco qui vocatur Jusi, atque vinea
cum redimine ac calcatorio suo cum introitu suo
a territorio Ariciense, posit. in loco qui vocatur
Cucurti. Etiam concedimus vobis casale qui appellatur
Zinziomi cum ecclesia sanctae Mariae, vineis,
terris, seu aquimolum, et cryptis sicuti manibus
<nobr><sub></sub></nobr> vestris detinetis jam d. territorio Albanens., positum
milliario ab urbe Roma plus minus tertio decimo . . .
etiam duae petiae vinearum in loco qui vocatur Honorii,
territorio Arciens. Nempe et in suprascripto
territorio Arciense in loco qui vocatur . . . um in pede
silice majori (<em>sic</em>) juris venerabilis diaconiae sanctae
Mariae quae appellatur Cosmedi. Pari modo concedimus,
ac confirmamus vobis medietatem in integrum
de uno filo salinae in loco qui vocatur Fossatum majore,
sicuti vobis per scripturarum seriem evenit ab
haered. quondam domino qui dicitur Cacoinbucte. Similiter
et alium unum filum in integrum qui appellatur
sancti Sylvestri in loco Campo majore juris ejusdem
praefati vestri monasterii. Etiam confirmamus vobis
aquimolum duo molentes in integros in fluvium Tiberis,
<nobr><sub></sub></nobr> juxta schola Frisorum posit., sicuti vobis ejusdem
aquimolo . . . quondam Alto Amaro, atque alium aquimolum
molentem unum in integrum cum ligamentorio
et introitu suo et cum omni conzatura sua et
omnibus ad eum pertinente, sicuti manibus vestris
detinetis, vel sicuti a praedecessore nostro papa Agapiti
sanctissimi . . . per sui privilegii pagina vobis
concessit atque confirmavit, in suprascripto fluvio
Tiberis ante clavaca, cum aqua post se ad alium
aquimolum faciendum, inter affines ab uno latere
aquimolum sanctae Mariae in Capitoleo et aquimolum
Leonis protoseminarii, et a secundo latere medietas
ipsius fluminis, et a tertio latere aquimolum
Theofilacti qui vocatur Numenculario, et aquimolum
de monasterio sancti Ciriaci qui est in via Lata, et
<nobr><sub></sub></nobr> a quarto latere via Publica juris cui existens, nempe
et monasterium in integrum qui vocatur sancti Terentiani
cum omnibus subscriptis cellis suis, videlicet
sancti Stephani atque sanctae Mariae, sive cella
sancti Benedicti, et sancti Sylvestri, et sancti Val.,
vel cum omnibus eorum pertinentiis situm territorio
Polimarciense, juris ven. monasterii sancti Christi
martyris Laurentii. Praesertim dum sanctorum
suffragia Christo <em>noctis</em> opere convalescit nisus fuerit
(<em>sic</em>). Igitur quia petiit a nobis tua religiositas
quatenus confirmaremus vobis in honorem Dei ac
Salvatoris Domini nostri Jesu Christi <em>Curiliani</em> cum
omnibus suis pertinentiis, et reddimus suprascripto
monasterio massa qui vocatur Ortana, sive quo alio
<nobr><sub></sub></nobr> vocabulo nuncupatur, inter binos annos a nobis jam
d. monasterio subtractus esse (<em>sic</em>) cognovimus. Nam
qui se misericordia . . . inopiaque ipsius ven. monasterii
percogitantes omnipotentis Dei amore animaeque
nostrae mercede, nec non pro monachorum fratrum
subsidia (<em>sic</em>) reddimus atque confirmamus
vobis, vestris successoribus in perpetuum praed.
massam in integrum, una cum suis casalibus, scilicet
Mojana, Tojana, Occiana, Antiquina . . . Suranco, Betruano,
casale Pingiano, Terenzano, Centum cellae,
Coriliano (<em>al.</em> Catiliano <em>vel</em> Camilliano), Pozanelle,
Genbriano, Collicello, Julianello, Sepuliano, puteum,
de casale Fuficanum cum rivis et aquis, et cum casis,
vineis et terris et silvis, campis . . . pascuis, salectis,
arboribus pomiferis et infructiferis, puteis, fontibus,
<nobr><sub></sub></nobr> rivis aquae perennis, aedificiis parietinis antiquis
adjacentibusque suis, cultum vel incultum cum
aquimolis suis, nec non et cum colonos et colonas
(<em>sic</em>), masculis et feminis omnibusque ad eamdem
massam qui vocatur Ortana, sive quo alio vocabulo
nuncupantur, generaliter et in integro pertinentibus;
pariterque concedimus atque confirmamus vobis
ecclesiam unam in integram cognomento sancti Juvenalis,
cum terris, silvis, atque olivetis, universis
arboribus, cultum vel incultum, omnia sita suprascripto
territorio Ortano milliario ab urbe Roma plus
minus quinquagesimo. Iterum stabilimus vobis infra
scriptam civitatem Ortanam casis ad suprascriptam
ecclesiam sancti Juvenalis pertinentem, et
omnibus immobilibus locis quae juris suprascripti
<nobr><sub></sub></nobr> ven. monasterii pertinuit, tam infra Ortana civitate
quamque etiam ubique in ejus territorio de foris
sunt positae. Itemque confirmamus vobis Paternum
in integrum cum omni sua pertinentia, cum casis,
vineis et terris, silvis, pratis, salectis, et cum omnibus
ad eum generaliter et integre pertinentibus
tam infra se quam etiam de foris, posit. infrascripto
territorio Ortano; affines ejus ab uno latere caselle,
et a secundo latere fluvium decurrente (<em>sic</em>), et a
tertio latere Coreliano, et a quarto latere casale
juris Pinatorum et Septiniano. Iterumque etiam
stabilimus vobis omnibus immobilibus locis quae jus
suprascripti vestri monasterii pertin. infra civitatem
Gallesana, et in ejus ubique territorio sive in his
trium fundorum qui appellantur Cazanum, Pusiniam
<nobr><sub></sub></nobr> et Cesa Narniense. Verum etiam et massa quae
vocatur Preciliano vobis concedimus cum omnibus
ad eam generaliter pertinentibus, sita territorio Savinensi,
juris sanctae Romanae Ecclesiae, inter affines
ab uno latere massa quae vocatur Paura, et a secundo
latere rivo de Utriculo qui vocatur Butino, a tertio
latere res monasterii sanctae Mariae, et a quarto
latere res monasterii sancti Salvatoris. Verum etiam
et confirmamus vobis res quae jurisdictionem et
juste a vestro monasterio pertinente (<em>sic</em>) in territorio
Nepetino, et Casa mala, quae est fundi qui vocatur
Casa nova et Bobarica atque Boltejano, una
cum servis et ancillis ibidem residentibus ad eamdem
jam di. vestro monasterio pertinentibus. Nec
<nobr><sub></sub></nobr> non et confirmamus vobis ea quae per scripturarum
seriem ejusdem monasterii jam d. territorio ab Alto
quondam Amaro vobis pertinuit. Itemque confirmamus
casale in integrum qui vocatur Paccianum, cum
omnibus ad eam pertinentibus, posit. territorio Sutrino,
seu cella sancti Georgii cum ad se pertinentibus
in suprascripto territorio Sutrino. Simulque
et omnes res confirmamus vobis qui jus et rationem
suprascripti vestri monasterii pertinet in toto territorio
Collinense, et in loco qui vocatur Vallis et
Tintorissi, in monte qui vocatur de Arca, sive in
sancto Cassano et in Curte, atque in Baccaricio, cum
vineis et terris sationalibus, silvis cum pantano suo
majore, cum casis et colonis et colonabus suis ubique
commorantibus ad ipsum praed. vestrum monasterium
<nobr><sub></sub></nobr> pertinentem omnia suprascript. immobilium
locorum juris sanctae nostrae Romanae Ecclesiae et
suprascript. monasterium vel aliorum piorum locorum
cujuscunque existunt. Inclinati precibus vestris . . . .
succ . . . animabus intercessione pro inviolabili confirmatione
et stabilitate monasterii suprascripti, per hujus
in perpetuum praeceptum seriem suprascriptae massae
in integre qui vocatur Ortana, cum vineis seu terris,
casalinis atque aquimolis, et universis colonis,
colonabus, filiis, filiabus eorum ibidem residentibus,
cum ecclesia integra sancti Juvenalis juxta eadem
posit., nec non et praenominato Paterno in integro
et cum omnibus ad eum pertinentiis ut superius leguntur
a praesenti quinta ind. in perpetuum. Concedimus
atque confirmamus vobis, vestro suprascripto
<nobr><sub></sub></nobr> monasterio inconvulse detinendum omne quod qua
indiget melioratione seu defensione indifferenter vos
sine dubio procurantes efficiatur ea prorsus ratione
ut nec licentia sit cuique comiti aut castaldo, vel
aliae cuilibet magnae parvaeque personae de suprascriptae
massae aut Ecclesiae pertinente, vel de familiis
ibidem pertinentibus vel residentibus in quoquam
diminuare vel alienare vel aliqua chartula contra
eodem ven. monasterium litigandum demonstrare,
alioquin si quispiam nostro subgessit apostolatui et
de praed. massae pertinent. aut de suprascript. ecclesiae
praeceptum a nobis factum contra idem monasterium
per eum litigare voluerit, inanem et vacuum
facimus permanere eoque injuste et contra legem
contractum est. Statuentes apostolica censura sub
<nobr><sub></sub></nobr> divino judicio (<em>sic</em>) obtestatione auctoritate beati Petri
principis anathematis interdictum ut nulli unquam
nostrorum successores (<em>sic</em>) pontificum, vel aliae
cuilibet ut posse relatum est, magnaeque personae in
ipsae praenominatae massae seu ecclesiae aut vineis,
terris, vel omnia ejus pertinentia aliqua (<em>sic</em>) vim
facere audeat, se potius aut propria utilitate et usu
in praefatum monasterium pro sustentatione et alimoniis
fratrum monachorum ibidem commorantibus
(<em>sic</em>) perpetuis maneat temporibus. Si quis autem
temerario ausu contra nostrum hujusmodi apostolicum
confirmationis praeceptum a nobis promulgatum
contemnere praesumpserit, sciat se domni nostri
apostolorum principis Petri anathematis vinculo innodatum,
<nobr><sub></sub></nobr> atque a regno Dei alienum et cum diabolo
et ejus atrocissimis pompis, sive cum Juda traditore
Jesu Christi in aeternum igne concrematum, simulque
et voragine tartareoque chaos demersus
cum impiis deficiant. Qui vero pio intuitu custodes
et obedientes, atque observatores hujus salutiferi
praecepti confirmationis nostrae steterit, benedictionem
et gratiam coelestis retributionis, aeternaque gaudia
sub justo judice Domino Deo nostro consequi mereatur.</p>
<p>Scriptum per manum Leonis scriniarii sanctae
Romanae Ecclesiae in mense Martii, et indict. suprascripta
quinta. Bene valete. + Datum octavo die
Martii per manus Joannis episcopi et bibliothecarii
sanctae sedis apostolicae, anno Deo propitio pontificatus
<nobr><sub></sub></nobr> domni nostri Joannis summi pontificis et universalis
duodecimi papae in sacratissima sede beati Petri
apostoli septimo.</p>
<p>Ego Cirinus sanctae Romanae Ecclesiae scriniarius,
sicut inveni in carticineo privilegio Joannis episcopi
nihil minui vel addidi, ita scripsi et fideliter exemplavi:
Deo gratias.</p>
<p>Ego Joannes Laurentii Angeli de Urbe auctoritate
sanctae Romanae praefecturae notarius, rogatus a religiosa
et honesta muliere domna Jacoba de Comite,
abbatissa monasterii sancti Silvestri de Capite, prout
inveni in praed. sumpto seu exemplo scripto per
Cirinum quondam sanctae Romanae Ecclesiae scriniarium,
praedict. de carticineo privilegio fideliter sumpto
<nobr><sub></sub></nobr> ut apparet de eo quod percipere potui, fideliter
exemplavi, et in publicam formam redegi ex ipso
exemplo quod apparet in Lietera Limentana (<em>li.</em> Littera
Beneventana), co am viris litteratis, et specialiter
venerabili viro domno Joanne episcopo Nepesino
domni pp. in Urbe vicario generali, et coram
Joanne Omniasancti, Joanne Laurentii, Petro Laurentii,
Jacobo Nicholai, Omniasancti, et Francisco
Laurentii Mancini notariis testibus rogatis auscultantibus
videlicet, nisi forte littera vel syllaba per errorem
non . . . . . quod veritatem dicti instrumenti mutare
posset, et fideliter in publicam formam redegi, rogatus
sub anno Domini millesimo trecentesimo octavo
decimo, pontificatus domni Joannis vicesimi secundi
papae, ind. prima, mensis Aprilis die 26.</p>
<br> <h4><center>XV.
JOANNIS PAPAE XII PRIVILEGIUM PRO MONASTERIO
S. PETRI BIVORENSI.
(Anno 963.)
<br><small>[<em>Origin. Guelf.</em> IV, 556.]</small><br><em>Monasterium SS. Petri, Joannis, Viti, Stephani et
Agathae Bivorense, a Billingo comite conditum,
unius sedis apostolicae jurisdictioni subjicit, bonaque
ejus confirmat, ea lege ut sibi suisque successoribus
singulis quibusque indictionibus pensi nomine
rationabiliter una libra argenti super altare
S. Petri conferatur.</em> </center></h4><nobr><sub></sub></nobr> 
<p>Cum summae apostolicae, etc.</p>
<br> <h4><center>XVI.
JOANNIS PAPAE XII RESCRIPTUM AD EPISCOPOS SYNODI
ROMANAE.
(Anno 963.)
<br><small>[Pertz. <em>Monum. Germ.</em> Leg. II, 30.]</small><br> </center></h4><nobr><sub></sub></nobr> 
<p>Nos audivimus dicere quia vos vultis alium papam
facere; si hoc facitis, excommunico vos de Deo omnipotenti,
ut non habeatis licentiam nullum ordinare
et missam celebrare.</p>
<br> <h4><center><em>DUBIA.</em> </center></h4>
 <h4><center>XVII.
JOANNIS PAPAE XII EPISTOLA AD JOANNEM ARCHIPRESBYTERUM,
JOANNEM SECUNDUM ET JOANNEM TERTIUM
PRESBYTEROS.
(Anno 957.)
<br><small>[Marini, <em>Diplom. pontif.,</em> 65.]</small><br> </center></h4><nobr><sub></sub></nobr> 
<p>JOANNES episcopus, servus servorum Dei, dilectis
in Christo filiis JOANNI religioso archipresbytero, et
JOANNI secundo, atque JOANNI tertio religiosis presbyteris
atque ejus confratribus vestrisque successoribus
in perpetuum.</p>
<p>Convenit apostolico moderamini pia religione
pollentibus benevola compassione succurrere et petentium
animis desiderabilem impertiri assensum.
Tunc enim potissimum praemium apud omnium
auctorem reponitur Deum quando venerabilia loca
opportune ordinata ad meliorem fuerint sine dubio
<nobr><sub></sub></nobr> statum perducta. Igitur quia postulastis a nobis
quatenus concederemus et confirmaremus vobis
vestrisque successoribus ecclesiam sancti Christi
martyris Triphonis esse tutam et liberam ab omni
condictione cum omnibus quae ad eam pertinent;
quae per Crescentium nobilissimum Romanae urbis
praefectum, seu per caeteros ejusdem ecclesiae vicinos
a noviter est constructa. Siquidem per interventionem
suprascripti filii nostri Crescentii gloriosissimi
praefecti jam dictam ecclesiam confirmamus
vobis vestrisque successoribus per hoc nostrae auctoritatis
privilegium, ita ut perpetualiter in ea permaneatis,
atque perenniter laudes aeterno Deo referatis,
a praesenti quinta indictione vobis vestrisque
successoribus concedimus detinendam. In die enim
<nobr><sub></sub></nobr> sacrae dedicationis ejusdem ecclesiae, cum sanctissimum
corpus beati Tryphonis martyris propriis
nostris manibus ibidem reconderemus, promulgatum
est a nobis ut quemadmodum reliquae catholicae
Ecclesiae infra Romanam urbem honorabiles existunt,
similiter et ipsa consistat. Dignum namque est ut
sancto martyri Tryphoni cum summa devotione famulemur,
et ecclesia quae sub ejus nomine omnipotenti
Deo et attitulata a nobis et a nostris successoribus
debitum honorem recipiat, atque in indicta
ibi processione vel statione nostri sacri palatii schola
cantorum conveniat. Ipse enim praecellentissimus
martyr obtulit corpus suum propter Deum ad diversa
supplicia, ideo promeruit coronam coelestis regni.
<nobr><sub></sub></nobr> Quod si conspexerit nos devotos erga suum servitium,
per illius interventionem promerebimus evadere
gehennale supplicium. Non enim parvi pretii
opus sibi reservat praecipue cum azylum illius, quod
usque hactenus exstitit breve, a fundamento est
praeclaro opere constructum, et in altitudinem elevatum
atque in latitudinem extensum. Et quod antea
videbatur strictum, et obscenum, nunc divina praeeunte
elementia conspicitur clarum et pulchrum.
Sicut enim eumdem asylum ad honorificentiam omnipotentis
Dei et pretiosissimi Tryphonis martyris
est peractum, ita optima domicilia et bene decorata
invenient omnes in coelesti patria, qui in illius erectione
prodesse studuerunt. Gaudet enim ipse eminentissimus
martyr cum Christo, gaudebunt et omnes
<nobr><sub></sub></nobr> illius servitores qui grata illi impendunt servitia.
Sicut enim quotidie in nobis accrescunt nostri Redemptoris
beneficia, ita erga ipsius ecclesiam a nobis
plurima debent fieri obsequia. Glorificetur quoque
Deus per nos famulos in ea ut sanctus martyr,
pro cujus amore est constructa, sibi subjectos famulos
Deum laudantium ad aeternam perducat gloriam.
Pariter confirmamus vobis et vestrae jam dictae
Ecclesiae sancti Tryphonis oratorium quod aedificatum
est in honore sancti Stephani protomartyris,
cum libris et ornamentis ipsius oratorii et porticale
juxta se et terra vacante ad tumulandum in circuitu
suo. Item confirmamus vobis totam pusterulam quae
vocatur a Pila, cum ipsa pila quae sita est infra flumen
Tiberis in ipsa pusterula, cum aqua ad aquimolum
<nobr><sub></sub></nobr> construendum et cum ripa ipsius pusterulae
atque percipiatis inde ripaticum a pusterula sanctae
Luciae usque ad pusterulam sancti Martini, et cum
omnibus ad ipsum oratorium pertinentibus. Possessionem
in regione Campomartis juxta eamdem pusterulam
quae a pila, et inter affines a primo latere
et ipsa pusterula, a secundo latere est alveus fluminis,
a tertio latere murus civitatis et domus Joannis
mansionarii, a quarto latere est via publica, sicut
supra scriptus Crescentius nobilissimus urbis praefectus
dictum oratorium sancti protomartyris Stephani
a pila per donationis cartulam vobis et supra
scriptae ecclesiae donavit atque concessit, sic eum
tutum et liberum ab omni conditione aliarum
ecclesiarum tam temporalibus quam etiam spiritualibus
<nobr><sub></sub></nobr> rebus cum tota parochia sua et omnibus suis
tenimentis et pertinentiis, sicut supra dictum est,
vobis et vestrae ecclesiae concedimus et confirmamus
in perpetuum. Nostrorum etiam successorum pontificum
quicunque vice beati Petri apostolorum principis
fungi meruerit volumus atque per apostolicam
auctoritatem jubemus, ut nulla occasione vel dolo
hoc privilegium nostrae concessionis et confirmationis
immutetur, aut aliquo modo violetur. Si quis
autem, quod non credimus, temerarius exstiterit
contra hoc nostrum apostolicum privilegium venire
aut in quoquam disrumpere praesumpserit, et superius
a nobis statutum est ita permanere non dimiserit,
sciat se, nisi resipiscat, auctoritate Dei omnipotentis
<nobr><sub></sub></nobr> et Beatorum Petri et Pauli ac nostra cujus
fungimur vicariatione anathematis vinculo esse
innodatum, et a regno Dei alienum, cum diabolo et
ejus atrocissimis pompis atque Juda traditore Domini
nostri Jesu Christi aeterni supplicii incendio concremandum.
Qui vero pio intuitu custos et observator
exstiterit hujus nostrae apostolicae constitutionis
privilegii, benedictionis gratiam a justo judice
Domino Deo et Salvatore nostro Jesu Christo, et a
sancta genitrice ejus virgine Maria, vitamque aeternam
cum omnibus sanctis et electis Dei consequi
mereatur in saecula saeculorum. Amen.</p>
<br> <h4><center>XVIII.
BULLA JOANNIS PAPAE XII PRO MONASTERIO VULTURNENSI
S. VINCENTII.
Anno 962.)
<br><small>[Apud Muratori. <em>Rer. Ital. Script.</em> I, II, 447.]</small><br> </center></h4><nobr><sub></sub></nobr> 
<p>JOANNES episcopus, servus servorum Dei, PAULO
venerabili abbati, et monasterio sancti Vincentii
martyris Christi situm super fontem Vulturni fluminis,
partibus Samniae, territorio Beneventano, et
per te in eodem venerabili monasterio tuis successoribus
regulariter promovendis in perpetuum.</p>
<p>Cum magna nobis sollicitudine cura insistit pro
universis Dei ecclesiis ac piis locis vigilandum, ne
aliquam necessitatis jacturam sustineant, sed magis
propria utilitate stipendia consequantur, ideo
convenit nos pastorali tota mentis integritate eorumdem
venerabilium locorum maxime stabilitatis integritatem
<nobr><sub></sub></nobr> procurare, et sedule eorum utilitati subsidia
conferre, ut Deo nostro omnipotenti id quod
pro ejus sancti nominis honore, etiam ad laudem
atque gloriam ejus divinae majestatis venerabilibus
collatum est locis, sit acceptabile nobis, quod ad
ejus locum plenissima misericordia dignum hujusmodi
pii operis in sidereis conferatur actibus remuneratio.
Igitur, quia petistis a nobis quatenus monasterium
beati Vincentii martyris situm supra fluvium
Vulturnum, territorio Beneventano, partibus
Samniae una cum pertinentiis suis et monasteriis,
videlicet monasterium beati Petri apostoli situm
juxta fluvium Sabbati, territorio jam dicto Beneventano;
sed et monasterium sanctae Dei genitricis
Mariae in loco Sano; item monasterium Salvatoris
<nobr><sub></sub></nobr> Domini nostri Jesu Christi, quod positum est in Alife;
necnon et monasterium in honore sanctae Mariae
aedificatum videlicet in territorio Marsicano. loco
Apinianici. Porro monasterium sancti Mauri infra
comitatum Atinensem quam et aliud monasterium
sanctae Dei genitricis Mariae situm in territorio Pennense
in loco, qui dicitur Marano; necnon et monasterium
aliud consecratum in honore sanctae
Dei genitricis Mariae, loco qui dicitur Duas Basilicas;
quam una cum aliis monasteriis et cellis, massis,
et casis, casalibus, cum servis, et ancillis
utriusque sexus ibidem residentibus, cum omnia et
in omnibus suis pertinentiis, tibi, aliisque successoribus
abbatibus, qui ibidem in tempore fuerint,
<nobr><sub></sub></nobr> concedamus, ut sub jurisdictione sanctae nostrae, cui
Deo auctore deservimus, ecclesiae, vobis detinendum,
nullius alterius ecclesiae jurisdictionibus submittatur.
Pro qua re piis desideriis faventes, hac nostra
auctoritate, quod exposcitis mancipamus. Et ideo
concedimus vobis, vestrisque successoribus abbatibus
licentiam apostolicae sedis nostrae, ut quamlibet
Christianitatem indigentibus in praefato venerabili
monasterio, qualis episcopus vobis ad invitandum
ire volueritis, habendi potestatem omnimodo concedimus,
ad ecclesias consecrandas, et similiter ordinationem
de subdiaconibus et diaconibus per tempora
faciendam, et de omni gradu ecclesiastico ibidem
in tempora implendum. Protestamur etiam, ut
nullus episcopus exinde debeat subdiaconem ad
<nobr><sub></sub></nobr> suam synodum provocare, nisi sua fuerit propria
voluntas, aut abbatem, vel monachum nullo modo
judicare, vel excommunicare. Volumus etiam, et
apostolicam injungimus auctoritatem vobis vestrisque
successoribus abbatibus, qui ibidem in tempore
ordinati fuerint, ut si sacerdos, vel clerici de
quacunque ecclesia venerint ad habitandum congregationem
fratrum, sive monachicum suscipiendi
habitum se contulerint, statim recipiantur. Chrisma
vero, et firmatam a quali episcopo vobis voluntas
fuerit impetrandi, liceat semper, et secundum, ut
nullus diximus sub apostolicam nostram potestatem.
Et omnem cujuslibet ecclesiae sacerdotem in praefato
venerabili monasterii ditionem quamlibet habere,
ac auctoritatem, praeter sedem apostolicam, prohibemus,
<nobr><sub></sub></nobr> ita ut nisi ab abbate monasterii fuerit invitatus,
nec missarum ibi solemnitates quispiam
celebrare praesumat. Statuentes insuper apostolica
censura sub divini judicii obtestatione, sed et validis
atque atrocibus anathematis interdictionibus, ut
unquam praesumat quispiam alius cujuscunque
dignitatis praeditus potestate, vel etiam in eodem
monasterio venerabili, vel ejus causis incumbere,
aut de rebus et possessionibus, vel ecclesiis subjectis,
vel quidquid de his exinde inesse videtur,
quoquo modo auferre, aut alienare, sed nec quamlibet
malitiam, aut jacturae molestiam ibidem, sive
pacis, sive barbarorum tempore, quoquomodo inferendum,
cum praefatum perenniter, ut dictum est,
tam pacis, quam barbarorum tempore firma stabilitate
<nobr><sub></sub></nobr> decreverimus sub jurisdictione sanctae ecclesiae
nostrae permanendum. Promulgantes quoque, et hac
auctoritate beatorum apostolorum principis, coram
Deo, et terribili ejus examine futuro, per hujus nostri
apostolici privilegii, atque constituti paginam
sancimus, atque decernimus, loca, quae abbatibus
cujuslibetque vobis in eodem venerabili monasterio
sancti Vincentii martyris Christi commutata vel et
concessa sunt, necnon et alias locorum possessiones,
quae a regibus, vel ducibus, vel castaldeis, et
universis Christianis largita, atque oblata sunt, aut
in postmodum illic concessa fuerint, firma stabilitate
juri ipsius praefati monasterii existenda, atque in
perpetuum permanenda statuimus; nec licentia sit,
<nobr><sub></sub></nobr> ut dictum est, ex ejus, vel omnibus monasterii pertinentiis,
cuiquam molestias inferre, vel sibi donata
auferre a praefato, juxta id quod subjectum eisdem
venerabilibus locis apostolicis institutis, atque privilegis
inconcussa permaneant. Et liceat eosdem
monachos de sua congregatione abbatem semper
eligere. Et liceat ipsum abbatem suos qui fuerint
judicare monachos, non solum virile monasterium,
sed etiam muliebre sibi subjectum. Si quis autem,
quod non optamus, nefario ausu praesumpserit
haec, quae a nobis ad laudem Dei pro stabilitate jam
dicti venerabilis monasterii statuta sunt, refragare,
aut in quoquam transilire voluerint, anathematis
vinculo innodatus, et cum diabolo et ejus atrocissimis,
atque Juda traditore Domini nostri Jesu Christi
<nobr><sub></sub></nobr> aeterno incendio concremandus deputetur. At
vero, qui pio intuitu observator in omnibus exstiterit,
custodiens nostri apostolici constitutum ad cultum
Dei respicientem, benedictionis gratiam a misericordissimo
Domino Deo nostro multipliciter
consequatur, et vitae aeternae particeps effici mereatur.
Bene valete.</p>
<p>Scriptum per manus Benedicti, scriniarii sanctae
Romanae Ecclesiae in mense Julio, indictione 5, in
sacratissima sede beati Petri apostoli, 8 anno pontificatus
domini Joannis.</p>
<br> <h4><center>XIX.
JOANNIS PAPAE EPISTOLA AD AEDREDUM ANGLORUM
REGEM.
(Anno 955-63.)
<br><small>[Apud Mansi, <em>Conc.</em> tom. XVIII, col. 455.]</small><br><em>Monet ut veterrimi Angliae monasterii SS. Petri et
Pauli Cantuariensis privilegia tueatur.</em> </center></h4><nobr><sub></sub></nobr> 
<p>JOANNES episcopus, servus servorum Dei, AEDREDO
regi excellentissimo, atque omnibus episcopis, ducibus,
comitibus, abbatibus, et cuncto fideli populo
Anglicae gentis, charissimam salutem, et apostolicam
benedictionem.</p>
<p>Studio divini cultus promovemus pro venerabilium
locorum semper percogitare stabilitate, quatenus
proveniente pio labore animae Christo dicatae,
quae se illic diebus vitae eorum servire decreverint,
sub regulari institutione perseverent imperturbatae;
nec non illa maneant fidetenus inconvulsa, quae ob
<nobr><sub></sub></nobr> religionis cultum in Dei laude constructa sunt. Quapropter
mando tibi, rex inclyte ac fili charissime, et
caeteris omnibus praedictae gentis filiis nostris spiritualibus,
ut monasterium penes vos in honore beatorum
apostolorum principis Petri, et doctoris gentium
Pauli instructum, sub cura nostra habere
dignemini, ne alicujus magnae parvaeque personae
perturbentur inquietudine, sed abbas et monachi
inibi Deo servientes vestro uti communi subsidio, et
quaeque juri eorum pertinere videntur, libere possidentes,
efficacius, in sancta conversatione suam
queant ducere vitam. Cum vero abbatem ipsum
obiisse contigerit, non aliunde quam ex eadem congregatione,
quem ipsi communi consilio elegerint,
<nobr><sub></sub></nobr> constituatur, in loco eodem consecretur [et gregi]
Dominico praeficiatur. Nullus ibi praesulum aliquam
sibi auctoritatem usurpet, sed nec ibi, nisi ab abbate
invitatus, illorum missam celebrare praesumat; per
omnia sicut praedecessores nostri juris apostolici
Deoque digni in suis privilegiis eidem contulerunt
Ecclesiae. Quibus ne quisquam temeratio ausu refragari
audeat, etiam nostrae parvitatis scripta ex auctoritate
apostolica superaddere curavimus. Constat
igitur praefatum monasterium primum esse omni ab
initio vestrae nascentis Ecclesiae sanctorum monachorum
religione decoratum; quod Aethelbertus,
rex Christianissimus, a beato Augustino, beatae memoriae
Gregorii discipulo, ad Christi fidem perductus,
hortatu ejusdem Patris, apostoli vestri Augustini,
<nobr><sub></sub></nobr> a fundamentis construxit, ibique Petrum
monachum, ab hac apostolica sede directum, monachis
Dominum timentibus abbatem praeposuit; ubi
etiam ex praecepto ejusdem Gregorii praedictus Pater
Augustinus ipsi regi sibique et successoribus suis
regibus, atque archiepiscopis ubi corporales eorum
exuviae diem resurrectionis exspectarent locum elegit.
Si quis vero hoc sanctae religionis propositum contaminare
vel delere conaverit, sciat se auctoritate
apostolica anathematis vinculo innodatum, et cum
Juda traditore Domini aeterni incendii supplicio concremandum.
Unde canonicis de monasterio S. Salvatoris
illi loco insidentibus, praecipimus omnimodis
ne sanctae hujus devotionis cultum inquietare praesumant.
Quod si fecerint, eodem anathemate puniantur.
<nobr><sub></sub></nobr> In Christo cum omnibus tuis, domine fili, valeas.</p>
<p>Data decimo die Kalend. Maii, imperante domino
piissimo Augusto Ottone, anno undecimo regni ejus,
indictione undecima.</p>
<br> <h4><center>XX.
AD EUMDEM ET CLERUM ANGLIAE.
(Ann. 955-63.)
<br><small>[Mansi, <em>ibid.</em>]</small><br><em>Privilegia ejusdem monasterii SS. Petri et Pauli
confirmat.</em> </center></h4>
<p>JOANNES episcopus, servus servorum Dei, AEDREDO,
regi Anglorum excellentissimo, dilectissimoque filio
nostro ODONI Dorovernensis Ecclesiae archipraesuli,
cum omnibus episcopis, ducibus, comitibus, abbatibus,
<nobr><sub></sub></nobr> et cuncto fideli populo Anglicae gentis, salutem
et apostolicam benedictionem.</p>
<p>Inter praeclaras sacrae fidei vestrae virtutes, quibus
et vos, praecellentissime fili, et subjectos vobis
reges cum optimatibus vestris, et populis Christianae
religioni subjecistis, hanc charitatis vestrae flagrantiam
familiarius amplectimur, quod primitivum regni
vestri monasterium in suburbio Doroberniae
situm (in honore principum apostolorum Petri et
Pauli consecratum a primo doctore et apostolo Anglorum
Augustino, et a primo regum Anglorum
Christiano, Deo amabili rege Aethelberto fundatum;
ubi scilicet in perpetuum apostolica auctoritate sepeliantur
corpora regum et archiepiscoporum Cantuariae)
<nobr><sub></sub></nobr> vestra regalis eminentia postulat etiam per
nos antiqua sua dignitate confirmari, ac libertate,
sicut videlicet antecessores vestri reges, et praedecessores
nostri pontifices descriptis apostolicis privilegiis
sanxere. Ergo et nos gratifice annuentes
statuimus, quatenus ipsa apostolica Ecclesia, sicut
in gratia principum apostolorum censentur apud
vos primogenita, sic caeterorum monasteriorum
vestri regni quae post surrexere vel deinceps in omnem
posteritatem nascentur, mater primaria, sit
(inquam) regia et apostolica confirmatione regalis
et apostolica, sit ab omni saeculari servitute libera,
ita ut nullus episcoporum, nullus successorum vestrorum
regum in aliquo eam laedere aut inquietare
praesumat, nec aliqua unquam servitutis occasio
<nobr><sub></sub></nobr> de rebus ad ipsam ecclesiam pertinentibus, vel in
minimo ab ullo exigatur, quatenus sub rege suo,
defensore, non tyranno, libere Christo soli deserviat.
Dilecto etiam filio nostro et consacerdoti Dorovernensis
Ecclesiae Odoni, vice beatorum apostolorum
principis Petri, in omnibus mandamus, ut non
typho praelationis, sed officio charitatis ubi poscitur,
se impendat; abbatemque ipsius ac in Romanum
legatum et comministrum Evangelii pacis habeat et
fraternum sibi socium aestimet, non subjectum, per
<nobr><sub></sub></nobr> omnia, sicut sancti et Deo dilecti filii, sedis apostolicae
archipraesul Theodorus et abbas Adrianus se
habuere. Nullum vero potentatum in hanc Ecclesiam
praeripiat, nec (praeter ordinationem abbatis) quodlibet
officium sine ipsius favore et fratrum sibi arroget;
sed neque ab ipsis intimis et peculiaribus
locis, aut parochiis, vel in omni privilegio ipsius
juris quidquam praeter ejusdem abbatis assensum
accipiat vel faciat, ne qua scilicet abusione pacem
perturbet gregis Dominici; quales scandalizare est
cum mola asinaria in profundum demergi. Abbas
quoque ejus reliquis prior habeatur, ita duntaxat,
ut ad sacrae fidei, charitatis et concordiae compaginationem
loco primogeniti, et vice Romana affectuose
magis quam imperiose praeluceat confratribus.
<nobr><sub></sub></nobr> Haec igitur et caetera quaecunque tam sunt a
vobis quam ab antecessoribus vestris, aut a vobis,
aut a successoribus vestris, vel a quibuslibet personis
usque in finem jura tradentur, juxta vestram
postulationem, ita observanda ab omnibus regibus
et principibus ac plebibus Britanniae contestamur;
ne quis praevaricator (quod absit) excommunicationis
S. Petri principis apostolorum gladio excisus
intereat, sed magis favens Ecclesiae ipsius clave admissus
regno gaudeat.</p>
<span class="text-blue-600 font-bold"