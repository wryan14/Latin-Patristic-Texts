NOTITIA HISTORICA.
<br><small>(Ex Gallia Christiana, tom. IX, pag. 520.)</small><br> </center></h4>
<p><nobr><sub></sub></nobr> Anno 949, Laudunenses, ait Flodoardus in
Chronico, qui fidelitati Ludovici regis attendebant,
eligunt sibi praesulem Roriconem diaconum, ipsius
regis fratrem, filium nempe nothum Caroli Simplicis;
quem consecrat Artoldus archiepiscopus Rhemis,
qui tamen non receptus Lauduno, apud Petrae pontem
munitionem resedit. Adfuit, anno 955, ordinationi
Hadulfi episcopi Noviomensis. Anno 961, post
mortem Artaldi archiepiscopi Rhemensis, archicancellarii
munere functus est, usque dum Odalricus
Artaldo succederet. Eodem anno monachos in abbatia
Vincentiana restituit, submotis canonicis.
Anno 962 adfuit synodo tredecim episcoporum in
pago Meldensi, in qua intercessit cum Gibuino Catalaunensi
quominus restitueretur sedes Rhemensis
Hugoni, Arthaldi competitori; eodemque anno manus
<nobr><sub></sub></nobr> imposuit ipsi Odolrico a Widone Suessionensi consecrato.
Anno 969, consensit, III Non. Jun., donationi
dimidiae abbatiae sancti Hilarii cum ecclesia,
factae monasterio sancti Vincentii. Anno 973 dedit
ipse eidem monasterio ecclesiam sancti Medardi in
villa Caprimiaco. Anno 976, langore paralysi
correptus, inquit Flodoardus in Chronico, post
multas ac debitas Deo pro ipsa infirmitate redditas
gratias, vita decessit, videlicet vigilia S. Thomae
apostoli post laudes Deo matutinales. De eo Necrologium
Vincentianum his verbis: XIII Kal. Januar.
obiit Rorico episcopus Laudunensis, qui huic
coenobio alteram regulam instituit, et multas res
cum terris et altaribus dedit. Eum fuisse eruditum
testatur Atso monachus in libro de Antichristo,
quem rogatu Gerbergae reginae conscripsit.</p>
<br><nobr><sub></sub></nobr> 
<br> <h4><center>RORICONIS
CONSTITUTIO
<em>De restituendis in monasterio S. Vincentii monachis.</em>
<br><small>(<em>Actes de la province eccl√©siastique de Reims,</em> tom. I, pag. 626.)</small><br> </center></h4>
<p><nobr><sub></sub></nobr> Auxiliante supernae propitiationis clementia,
RORICO, etsi indignus sanctae Laudunensis Ecclesiae
praesulatum adeptus, considerans ultimae evocationis
sortem, ut caeteris, mihi quoque imminere, peccatorum
quoque meorum quam magno pressus gravamine,
coepi apud me tacita deliberatione tractare
quiddam huic sedi, cui auctore Deo praesideo, profuturum,
meis vero opinor consulendis criminibus
pernecessarium. Siquidem in latere montis, cui
praeeminet civitas, in prospectu scilicet ejus, est
ecclesia sita sancti Vincentii egregii martyris cultu
<nobr><sub></sub></nobr> et honore venerabilis, super qua fama ferebatur
antiquis temporibus insignem fuisse monasticae
conversationis, quae quidem moderno tempore destitutionis
succumbebat penuriae, donec praedecessor
meus Adelelmus undecunque sumptibus duodecim
canonicorum in ea serviturum conventum constiutit
ordine vivendi religiosum. Quo ita defuncto, 
crebrescentibus diversorum cladium malis pene ad
pristinum prolapsa est desolationis detrimentum.
Quod ego non aequanimiter ferens, maxime quia
non tam sedis hujus episcoporum, sed etiam nobilium,
<nobr><sub></sub></nobr> necnon laicorum habebatur sepultura, accito
generali conventu, ipsius consilio deliberatus, in
antiquum, ut fama erat, conversationis monasticae
statum reformare, et prout dictabat temporis opportunitas
quantulumcunque numerum monachorum
aggregare. Evocatis igitur a monasterio sancti Benedicti
supra Ligerim sito duodecim monachis, eis
venerabilem Melchanum praefeci abbatem, eumque
cum caeteris monachis in eodem coenobio ad Deo
serviendum constitui, quibus inter caetera beneficia
a me collata secundae sedis episcopatus dignitatem,
ab antecessoribus nostris antiquis eidem Ecclesiae
concessa approbans, confirmavi: sepulturam quoque
episcoporum, canonicorum, casatorum, custodum,
matris Ecclesiae capellanorum ac servientium et
<nobr><sub></sub></nobr> familiarium eorum, concessi etiam procinctum et
<nobr><sub></sub></nobr> districtum vallis et montis, etc.; ut autem haec
auctoritas firmiori valeat vigore, tam proprio sigillo,
quam clericorum nostrorum, et nobilium laicorum
testimonio subter roborare censuimus.</p>
<p>Signum Roriconis indigni Laudunensis praesulis.</p>
<p>Statuimus ergo eam mittere venerandae synodo,
quae habita est apud Montem Sanctae Mariae, in pago
Tardanensi, mense Maio, ubi recitatum est hoc residente
domino Adalberone archiepiscopo cum
coepiscopis, atque communi assensu ab eis roboratum.</p>
<p>Adalbero sanctae Ecclesiae Remensis archiepiscopus
subscripsi, et corroboravi.</p>
<p>Actum Laudini anno Incarnationis Domini nostri
Jesu Christi 961, indict. IV, Kalend. Octobris in
<nobr><sub></sub></nobr> anno VII Lotharii regis.<span class="text-blue-600 font-bold"