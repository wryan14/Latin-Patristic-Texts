RORICONIS
CONSTITUTIO
De restituendis in monasterio S. Vincentii monachis.
(Actes de la province eccl√©siastique de Reims, tom. I, pag. 626.)
 Auxiliante supernae propitiationis clementia,
RORICO, etsi indignus sanctae Laudunensis Ecclesiae
praesulatum adeptus, considerans ultimae evocationis
sortem, ut caeteris, mihi quoque imminere, peccatorum
quoque meorum quam magno pressus gravamine,
coepi apud me tacita deliberatione tractare
quiddam huic sedi, cui auctore Deo praesideo, profuturum,
meis vero opinor consulendis criminibus
pernecessarium. Siquidem in latere montis, cui
praeeminet civitas, in prospectu scilicet ejus, est
ecclesia sita sancti Vincentii egregii martyris cultu
 et honore venerabilis, super qua fama ferebatur
antiquis temporibus insignem fuisse monasticae
conversationis, quae quidem moderno tempore destitutionis
succumbebat penuriae, donec praedecessor
meus Adelelmus undecunque sumptibus duodecim
canonicorum in ea serviturum conventum constiutit
ordine vivendi religiosum. Quo ita defuncto, 
crebrescentibus diversorum cladium malis pene ad
pristinum prolapsa est desolationis detrimentum.
Quod ego non aequanimiter ferens, maxime quia
non tam sedis hujus episcoporum, sed etiam nobilium,
 necnon laicorum habebatur sepultura, accito
generali conventu, ipsius consilio deliberatus, in
antiquum, ut fama erat, conversationis monasticae
statum reformare, et prout dictabat temporis opportunitas
quantulumcunque numerum monachorum
aggregare. Evocatis igitur a monasterio sancti Benedicti
supra Ligerim sito duodecim monachis, eis
venerabilem Melchanum praefeci abbatem, eumque
cum caeteris monachis in eodem coenobio ad Deo
serviendum constitui, quibus inter caetera beneficia
a me collata secundae sedis episcopatus dignitatem,
ab antecessoribus nostris antiquis eidem Ecclesiae
concessa approbans, confirmavi: sepulturam quoque
episcoporum, canonicorum, casatorum, custodum,
matris Ecclesiae capellanorum ac servientium et
 familiarium eorum, concessi etiam procinctum et
 districtum vallis et montis, etc.; ut autem haec
auctoritas firmiori valeat vigore, tam proprio sigillo,
quam clericorum nostrorum, et nobilium laicorum
testimonio subter roborare censuimus.
Signum Roriconis indigni Laudunensis praesulis.
Statuimus ergo eam mittere venerandae synodo,
quae habita est apud Montem Sanctae Mariae, in pago
Tardanensi, mense Maio, ubi recitatum est hoc residente
domino Adalberone archiepiscopo cum
coepiscopis, atque communi assensu ab eis roboratum.
Adalbero sanctae Ecclesiae Remensis archiepiscopus
subscripsi, et corroboravi.
Actum Laudini anno Incarnationis Domini nostri
Jesu Christi 961, indict. IV, Kalend. Octobris in
 anno VII Lotharii regis.<span class="text-blue-600 font-bold"