EXPLICIT PRAEFATIO .
 8  (890) Temporibus Arnulfi  imperatoris,
cum jam in hoc loco religionis, pro dolor! status
haut minima ex parte laberetur et monachicae professionis
rigor paulatim laxari ac dissolvi coepisset,
defuncto monasterii abbate Herkenberto, monachi
pro electione abbatis palatium ex more competunt.
Quibus cum peccatis exigentibus electio non permitteretur ,
sequestratis aliquibus monasterii possessiunculis,
quae vix artam monachis sustentationem
potuissent praebere, cuidam Megingaudo ,
regni hujus duci, qui tunc forte aderat , abbatia
ab imperatore donata est. Qua suscepta cum laetus
ad propria remeasset, hilarem se ac jucundum pro
accepto beneficio per totum diem  omnibus exhibens,
adveniente nocte cum conjuge cubiculum adiit.
 Cumque laeti thoro pariter discubuissent, digressis
omnibus, solam mulierem secreto in haec verba alloquitur:
Scisne, inquid, quantum michi munus
 dominus meus imperator largitus sit? Illa vero
cum se nescire fateretur: Servum, inquid, praedivitem
in beneficium michi indulsit; et si vis scire,
ipse est Maximinus cum abbatia sua , quem etiam
tibi si  volueris tradam. Quibus auditis, sanae mentis
mulier virum prope modum insanum, quantum in
se fuit, pro temeraria garrulitate vehementer objurgare,
seque tanti beneficii indignissimam proclamare ;
cum inter haec haut mora fuit, et ecce injuriam
dilecti Dei Maximini  digna vindicta subsequitur,
atque os blasphemum ultio divina corripuit.
Nam ille fragilis ac caducus terricola, qui inani jactantia
ac tumido animo se super coeli consulem
Maximinum extendisset, subito infra semetipsum
totus contrahitur, et paulo ante hominis forma, in
 spaeram quadam vel globum pene informem convolvitur.
9 . Tunc Megingaudus, tam acriter diutius 
 animadversus, in se rediit, quid et cur pateretur intellexit,
et ex toto corde, adhortante conjuge, dicti
poenituit, seque copiis praeparatis magna cum celeritate
Treverim deportare praecepit. Tandem itaque
ad monasterium ventum est, ante sanctum altare
deponitur, xeniis preciosis ipsum altare cumulatur.
Et qui prius se dominum superbe proclamavit,
tunc sancti Maximi servum nutibus ac sibilis potius
quam verbis humiliter assignavit. Nec fructibus suae
satisfactionis privatus est homo, postquam ad ejus
clementiam, quem quasi procaciter laesit, supplex 
confugium fecit. Nam fusa pro eo a fratribus prece,
meritis Maximini caelestis ira sedatur, virtuteque
sancti integra sanitas in puncto temporis Megingaudo
redditur. Sic homo salubri correptione a Deo
 castigatus, ne ulterius blasphemaret in sanctos,
Maximinum ex tunc vita sua colit ut sanctissimum,
amplectitur ut patrem, veneratur ut dominum.
Remque  gestam ad imperatorem protinus referens,
pro denegata  fratribus electione sollicitavit,
nec prius rogatu et obsecratione circa regem destitit,
quam regalem fiscum, Ribiniacum  nomine,
fratrum usibus acquisisset . Hujus ergo
tanti ac talis patroni nostri sanctitatem quis satis
miretur, quis digne collaudet? Adeo in meritis ac
virtute Maximini nostri omnia altiora, omnia excellentiora
sunt, quam ut ne aestimari quidem, nedum
etiam abs quolibet mortalium valeant explicari.
Sed nos unde hac quantulacumque sancti laudatione
digressi sumus, ad propositum redeamus.
 10 . Quamvis, ut superiore capitulo retulimus,
ordo ac districtio regularis in hoc loco anteriori
tempore negligentia et enervitate praepositorum aliqua
claudicasset ex parte, numquam tamen divina
meritis Maximini annuente clementia, huic loco
sanctos ac religiosos defuisse viros, donec iterum
datis abbatibus neglectus regularis observantiae vel
in pristinum vel etiam in melius Deo propicio corrigeretur,
cum ex multis quae non est temporis hujus
   explicare, tum etiam ex eo quod in praesentiarum
referam, liquido claret.
11 . Siquidem post memoratum Megingaudum
potestatibus et usibus hujus regni ducum haec abbatia
 subjacuit, his tantum exceptis, quae fratrum
sustentationi dudum sequestrata fuerant; quae tamen
ipsa, sicut et adhuc, eorum defensioni a regibus
committebantur. Qua ex causa cum Gisilbertus
admodum juvenis dux regno praeficeretur, ut illa se
aetas habet, secularibus oblectamentis et pompis ac
voluptatum illecebris primo sui principatus tempore,
quamvis postea  egregius  vir factus sit , se
potius dedens, quam commoditatibus subditorum
prospiciens, monachos hujus monasterii etiam vehementer
afflixit, ea scilicet quae in usus eorum cesserant
 adimens suisque satellitibus disperciens. Ea
autem tempestate vir clarissimus Heinricus , genitor
serenissimi  Ottonis , cujus imperii
anno vigesimo septimo haec scripsimus, monarchia
regni potitus, subditos quidem justicia, pace
et clementia modestissime gubernavit, imperii vero
apicem virtutibus et gloria omnique honestate singulariter
decoravit.
12 . Inito ergo consilio, fratres, ut dictum est,
intollerabili afflictione a Gisilberto depressi, regiam
clementiam adierunt, quidque  incommodi a duce
paterentur, conquesti sunt. Nichil tamen tanto labore
assumpto proficientes, indignationem magis
praedicti ducis, inmeriti licet, emeruerunt. Quid
aliud agerent? Defectum tantum a monasterio, necessitatis
 ultimo coacti, meditabantur, cum subito
vires denuo reparant animorum, consilium in hunc
modum restaurant, scilicet ad regem regum, Maximino
patrocinante, suum orando referre negocium.
Quod  cum aliquandiu haut segniter ageretur ,
quadam nocte venerabilis Maximinus in visione
duci quiescenti supervenit; ac primo quidem, quis
sit quorumve causa venerit, pandit; deinde obnoxii
culpas arguit; ad ultimum vero---mira dicturus
 sum et ferme incredibilia, his tantum qui
Deum non credunt omnia posse---latera ac scapulas
flagellis caedendo liventes reddit, statimque disparuit.
Mox autem dux, somno suo simul ac somnio
ita graviter excussus, familiaribus paucis, somnium
quidem  se vidisse, quidque in ipso perpessus sit
attestantibus plagis, edixit, sed cur hoc, vel quis
egerit, summo studio alicui illorum  indicare dissimulavit,
quamvis tamen facile tunc ex consequentia
gestorum id quoque conici  posset. Siquidem
continuo Treverim versus iter acceleravit, et Maximinum
sibi prece placans ac munere, monachis
non solum ablata restituit, verum etiam amissam
illorum gratiam pecuniarum, quibus fraterna communio
valde eguit, redemit impendiis. Ex hoc jam
 tempore a juvenilibus actibus resipiscens, magnificum
prorsus evasit in virum, locumque istum
et congregationem in tantum dilexit, ut ejus potentissimum
studio venerabili Ogone huic 
abbate intronizato , (934) diu nimis obtenebrata
religiosae conversationis claritas vitae nostrae tandem
splendidius reluxisset. Haec ergo omnia, ita ut retulimus,
de se gesta, ipse sancto viro Ogoni confessus
est. In qua etiam confessione se Deo ac sancto Maximino
monachum futurum devovit, si uxori superstes
conjugali vinculo mereretur absolvi.
13 . Referam et aliud, quod huic meo judicio
haut longe impar decernitur; nisi forte hoc Maximini
virtutum credi debeat detrimentum, quod in
illo miraculo facti socium Remigium clarum habuisse
 asseritur. Comes quidam, nomine Ruobertus
 , germanus illius, de quo supra retulimus,
Megingaudi fuit, cujus praedia in pago Naachgowe
Maximini ac Remigii  conlimitantia 
praediis adjacebant. Quam ob rem servi ejus cum
familia sanctorum crebro litigio decertabant, illis
antiqua confinia supergredi cupientibus, istis e contrario
totis viribus renitentibus. Interea cum crudelitas
 servilium querelarum et rusticae contentionis
a vicinis conpesci nequivisset, nostris cupidinosam
injuriam proclamantibus, causa refertur ad
comitem. Ille mox placitum indicens diemque statuens,
ad conspectionem ac circumductionem terminorum,
magna turba circummanentium comitatus
advenit, suisque praeire  jubet duces. Nec mora;
 unus ex illis, qui hujus iniquitatis semper exstitit
 caput, et se ceteris praeripiens fraudulentus  circumductor
efficitur, praecedens et indice praemonstrans,
ac multa de sanctorum praediis, antiquos
transgrediens limites, falsa demonstratione in partes
 sui senioris transferre conatus est. Ibat ergo,
et cirroteca  quam rustici wantum  vocant,
manu superducta, sicut voluit demonstravit, nostris
subsequentibus ac renitentibus et auxilium Maximini
atque Remigii constantissima inprecatione
conclamantibus. Interea bonus ille ductor atque
justus cirrotecam  manui  detrahit , sed in eadem
amputatum divinitus digitum reliquid. Tunc
maliciae suae convictus et  a seniore suo, ut dignum
erat, ignominiose  tractatus, gratiam ipsius
amisit; sicque veritate declarata, omnis illa
 contentio terminum habuit.
14 . Est villa monasterii quae Wimari ecclesia
 dicitur, quam saevissimus quidam, cujus nomen
memoriae nostrae elapsum est, in beneficio
habuit. Qui cum sancti familiam gravissime afflictaret,
etiam non inveniens, quid eis, unde culpari
possent, objceret, uni eorum, qui agrestior
ceteris videretur, accipitrem suum custodiendum
commisit, sciens rusticum illius artis nullam habere
periciam, ut dum ales neglecta deperiret,
interitus culpam in rusticum retorqueret. Ille vero
diu  multumque reniti et impericiam excusare artis,
cum tamen alitem demum conpulsus est custodiendam
suscipere. Quid autem ageret? Servavit
interim vivam, sine esu in domo fumica  cito morituram.
 Qua mortua, plumas ei detraxit, ac sale
conspersam domino servandam suspendit. Putabat
enim stulta rusticitas, se astuciam callidi hominis
evasuram, si ei vel cadaver avis  tempore exactionis
incorruptum valuisset exhibere. Cumque jam
revoluto longi temporis spacio, immitis dominus
accipitrem suum a rustico exegesset, ille protinus
cadaver obtulit. Ibi nacta  occasione saevit homo.
et fera crudelior quasi contumeliam sibi a rustico
factam sociis omnibus imputat, astruens, communi
consilio illum ad audaciam facti fuisse animatum:
cunctosque in crastinum ad placitum  vocat, omni
peculio spoliandos multisque insuper verberibus afficiendos.
Territi ergo et aestuantes miseri, nocte illa
convenerunt, omnique humano prorsus desperato 
 auxilio, Maximini opem expetere statuunt, electosque
 ex omnibus duos juvenes, impositis eulogiis
datisque mandatis, concite ad monasterium mittunt,
illis cum timore maximo statutum placiti attendentibus.
Missi autem juvenes, cum fratres horae nonae
sinaxim  celebrassent, portam monasterii valide
pulsaverunt; et quia putabatur aliqua potens esse
persona, mox intromissi sunt. Qui currentes per
medium chorum, eulogias  ante altare tacite deponunt,
ac primo scopis, quas secum detulerant,
altare diverberant, deinde prostrati solo, ingenti
ac miserabili ululatu Maximinum evigilare et in
suum auxilium adversus tirannum  exurgere deposcunt.
Eadem ergo hora eodemque momento, quo
isti hic miserias suas deplorant, ille efferus de loco
placiti surgens, secessum peciit, ibique cum inenarrabili
   tortura viscera carnis simul et crudelitatis
effudit.
15 . Bernaker  quidam erat vir nobilis et
opulentus, qui longe postquam hoc accidit, quod
actenus retulimus, eandem villam precario jure
acquisivit. Qui facibus avariciae succensus, agris
illius villae undique contiguos et collimitantes pauperum
agellos, eo quod fertilis illa terra esset, sibi
injuste usurpavit. Congregatis autem arantium turbis,
arare ipsos agros jussit, cum illi, quibus violentiam
intulit, eum per Deum obsecrare et sanctum
Maximinum, ut sua sibi sufficerent nec se
inique suis possessiunculis spoliaret. Quibus cum
id responsi redderet, scilicet nec latitudinem nec
longitudinem pedis se propter Maximinum de omnibus
 his terris alicui concessurum, illi ad consuetum
recurrunt praesidium, in ipso videlicet loco,
quo aratorum multitudo jam tunc ad prandendum
consederant , Dei sanctique Maximini subsidium,
cum neminem haberent qui  eis tuicioni esse posset ,
cum magnis fletibus et ejulationibus solo
strati precantes. Mira dicturus sum; ut affirmant
qui viderunt, in nulla caeli parte ne quidem  minima
 caeli nubecula apparuit, cum subito in hoc
tantum loco, ubi juga boum cum aratris stabant,
tanta tempesta exortas est, ut vi ventorum turbinisque
vertigine elevati boves cum aratris in vallem
quandam profundissimam, dimidio pene miliario
ab hoc sejunctam loco, rotati projicerentur; ac sine
mora, sicut undique fuit, ita ibi quoque serenitas
affuit. Cumque agricolae quaquaversum dispersi,
boves suos et aratra disquisissent, venientes ad vallem,
boves quidem aliquos semineces, aliquos jam
mortuos, his cornibus evulsis, illis cruribus vel
cervicibus fractis, aratra vero in frusta  comminuta
reppererant . Tunc agricolae pro dampnis
suis admodum moestificati, ad Bernachrum  sunt
reversi, et quae acciderant cum gravi luctu nunciaverunt.
 Ille vero magno timore perculsus, et adhuc
graviorem se vindictam sensurum suspicatus, virtute
Maximini territus, ab insectatione pauperum
cessavit ulterius.
16 . Nec reticendum, quod pro simili crudelitate
Adalberto , hujus nostri Adalberti  genitori ,
Gisilberti ducatus tempore evenerit. Ipse
etenim cum inhumane prorsus familiam sancti tractaret,
et a matre juvenis ducis---nam pater 
jam obierat ---proinde saepius objurgaretur ,
nec corrigi a nequicia valuisset, quodam tempore
sexaginta viri de villa Ramiche  ---haec 
enim beneficium ejus erat---surgentes, omnes huc
pariter venerunt; cunctisque pro foribus tota nocte
excubantibus, licentia a custode impetrata, duodecim
 tantum infra ecclesiam missos per tria disponunt
altaria, tota nocte suffragia Maximini indefessa
prece quaesituros. Nec spes de Maximini pietate
praesumpta votum supplicum miserorum fefellit.
Mane siquidem  domina illa---hic  enim tunc
morabatur---cum ad missam Adalberto multisque
aliis satellitibus comitata, procederet, omnes illi
viri in ecclesia ejus praestolantes adventum, mox
 ut ingressa est, cuncti pariter in pavimentum coram
sacro altari corruunt , terribilibus ac  maximis
clamoribus Maximinum in tanta necessitate patrocinari,
seque de Adalberti  tirannide  jam tandem
conclamant eripi. Vix illis clamoribus post
evolutum dimidiae, ut fertur, horae spacium silentium
est imperatum. Adalbertus vero  clementem 
videns feminam haut modico dolore ex conpassione
miserorum attactam, dejerare per Maximini virtutem
coepit, omniaque quae dicerent homines illos
fuisse mentitos; et ut erat ense accinctus , manum
protinus extendens ad capulum, procaciter nimis
per spatam suam juravit, se gravissimas poenas pro
tanta temeritate luituros. Necdum minarum verba
finierat , cum subito, videntibus cunctis---pallio
 enim tunc non erat amictus---, soluto divinitus cingulo,
gladius de ejus femore in terram cecidit. Factumque
hoc, quod exinde miliciae foret inutilis,
evidens  portentum fuit. Ita Maximinus, cum ejus
virtute Adalbertus publice confusus, mox beneficium
amisit, ab ipsius feritate servos suos potenter
eripuit.
17 . Tum Wenido custos ecclesiae, de quo superius
 fecimus mentionem , sumens lagunculam
trium tantum capacem sextariorum vino plenam,
Maximini benedictione exorata, sexaginta illos viros,
vigilis totius noctis ac fletibus fatigatos, satis
habunde refecit. Et ne etiam corporali suae charitatis
praemio privaretur, mox ut rediens intravit ecclesiam,
eandem lagunculam ut erat prius plenam invenit.
Porro istis omnibus, quae in hoc capitulo
retulimus, Ruotpertus, presbiter et monachus, qui
interfuit et vidit, attestatur.
18 . De Wenidone autem  dum arduam vitae
suae conversationem, saepe michi ab hiis qui eum noverunt
expositam, cum hoc confero, quod ita familiariter
Maximini virtutum  quantulaecumque portioni
communicat, quid aliud quam sancte censeam
 aestimare? Et quia tantum de hoc viro diximus,
libet et aliud mei similibus, scilicet corde pollutis
et corpore, in exemplum se cavendi referre, quod
ille quoque referebat, quotiens negligentiores vel
moneret vel corriperet fratres.
19. Quidam in hoc monasterio fuit acolithus
. . . . . . . . . . . . . . .
<span class="text-blue-600 font-bold"