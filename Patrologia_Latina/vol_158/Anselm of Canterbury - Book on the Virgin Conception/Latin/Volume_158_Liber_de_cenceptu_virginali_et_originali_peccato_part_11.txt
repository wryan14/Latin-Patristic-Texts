CAPUT X.
Cur graventur peccato Adae, qui ejus conscii non
fuerunt. 
Est quidem unusquisque filius Adae et homo per
 creationem, et Adam per propagationem, et persona
per individuitatem , qua discernitur ab aliis.
Non enim habet esse homo ab Adam , sed per
Adam. Nam sicut Adam non se fecit hominem; ita
non fecit in se naturam propagandi: sed Deus qui
 eum creavit hominem, fecit in eo hanc naturam ;
ut de illo propagarentur homines. Dubium autem
non est, unde unusquisque alligetur debito, de quo
agitur: non enim unde, quia homo est, nec quia
persona est. Nam si idcirco unusquisque hujus debiti
reus est, quia est homo, aut persona; necesse
erat Adam, priusquam peccasset, hoc debito 
astrictum esse, quia erat homo et persona: quod
est absurdissimum. Restat igitur ut per hoc tantum
sit debitor, quia est Adam; sed non simpliciter, quia
est Adam; sed quia est peccator Adam. Nempe sequeretur
quia si nunquam peccasset Adam; tamen qui
de illo propagarentur, cum hoc debito nascerentur:
quod impium est. Non incongruum est  hic repetere ,
 quod jam supra dictum est: cur, scilicet,
unusquisque peccato vel debito Adae gravetur,
idcirco quia de illo propagatur; cum ejusdem peccati 
conscius non fuerit. Cum fecit Deus Adam 
fecit in eo naturam propagandi: quam subjecit ejus
potestati, ut ea uteretur pro sua voluntate, quandiu
ipse vellet subditus esse Deo: nam non illa uteretur 
bestiali  et irrationali  voluptate, sed humana 
et rationali voluntate. Sicut enim est bestiarum
nihil velle cum ratione; ita hominum esset 
nihil velle sine ratione: quod semper debent, quia
potestatem hanc accepit Adam et eam semper servare
potuit. Dedit etiam illi 101 Deus hanc gratiam ,
ut sicut quando illum condidit nulla propagandi
operante natura, aut voluntate creaturae,
 simul fecit eum et rationalem et justum: ita simul
cum rationalem haberent animam, justi essent, quos
generaret operante natura et voluntate, si non peccaret.
Eadem quippe ratione, qua monstratur rationalem
naturam justam esse creatam, quod in saepe
fato fecit opusculo (lib. II, c. 1), probatur etiam quod
qui ex humana natura propagarentur non praecedente
peccato, ex necessitate justitiam pariter haberent
cum rationalitate. Siquidem qui creavit primum hominem
sine parentum generatione, creat etiam eos
qui  per creatam  ab illo fiunt propagandi naturam.
Omnis igitur homo, si peccatum non praecessisset,
simul esset sicut Adam, et justus et rationalis.
Quoniam vero Adam subditus noluit esse Dei
voluntati; ipsa natura propagandi quamvis remaneret,
 non fuit subdita ejus voluntati, sicut esset, si
non peccasset: et gratiam, quam de se propagandis
 servare poterat, perdidit: atque omnes, qui operante
natura quam acceperat, propagantur, ejus
astricti debito nascuntur. Quamobrem quoniam humana
natura (quae sic erat in Adam tota, ut nihil de
illa extra illum esset,) peccando sine omni necessitate,
Deum exhonoravit, unde per se  satisfacere
non potuit; gratiam, quam acceptam propagandis
de se  semper potuit servare, perdidit: et peccatum,
secum comitante poena peccati, quantumcunque
per datam propagandi naturam propagetur,
trahit.
