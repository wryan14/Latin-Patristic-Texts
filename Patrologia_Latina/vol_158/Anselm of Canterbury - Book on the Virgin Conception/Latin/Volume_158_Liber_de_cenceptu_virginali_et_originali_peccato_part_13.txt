CAPUT XII.
Quod mala Adae nulla rectitudine ad illum hominem
transeant. 
Quomodo autem filius Virginis non subjaceat 
peccato, aut debito Adae, sic quoque difficile non est
intelligere. Si quidem Adam factus est justus  et
 liber a peccato et debito saepefato, et a poena peccati,
 et beatus pote s servare semper acceptam justitiam;
et per justitiam eam, quam dixi, libertatem
et beatitudinem. Quoniam ergo Adam, cum  haec
bona sine omni difficultate posset semper servare
 sibi, non servavit; ea sibi ipse abstulit, et horum
se contrariis subjecit. Factus est itaque servus peccati,
sive injustitiae, et debiti, quod reddere nequit
, et miseriae, de qua est  impotentia bona
perdita recuperandi . Sicut igitur aliter nequivit
sibi auferre bona quae habebat, et attrahere mala
quae non habebat, quam non servando sibi bona,
cum potuit : ita nulli alii valuit eadem bona
auferre, atque mala inferre, nisi non servando bona
cui servare  quivit. Servare autem nulli potuit
ea bona, nisi illis quorum generationis potestatem
 voluntati subditam accepit. Nulli ergo personae
quamvis de se propagatae  transmittere mala
praedicta potuit in cujus generatione nec natura illi
data est  propagandi, nec voluntas ejus quidquam
operata est, aut operari valuit.  Quare Adae mala
praedicta nulla ratione aut rectitudine ad hominem
conceptum de Virgine pertranseunt.