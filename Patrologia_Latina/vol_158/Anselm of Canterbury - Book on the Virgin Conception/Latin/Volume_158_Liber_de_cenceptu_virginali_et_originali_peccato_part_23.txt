CAPUT XXII  .
De quantitate originalis peccati. 
Porro peccatum originale nec majus potest esse
 quam dixi, nec minus: quia  cum infans jam rationalis
 est, humana natura non habet in illo justitiam
quam accepit in Adam, et quam semper debet
 habere: neque eam excusat impotentia quia non
habet, ut supra jam dictum est (cap. 2). Illud tamen
non per omnia tam grave, sicut supra posui, existimo.
Nam quoniam  ad hominem de Virgine
conceptum ostendere volebam illud non pertinere;
tale illud  constitui, cui aliquid non posset 
addi: ne, sicut  dixi, propter hoc quod investigabam,
viderer pondus ejus minorare. De quo quid
mihi videatur, breviter nunc aperiam . Peccatum
Adae  ita in infantes  descendere, ut sic puniri
pro eo debeant, ac si ipsi singuli illud fecissent
personaliter, sicut Adam, non puto, quamvis
propter illud factum sit, ut eorum nullus possit
 nasci sine peccato, quod sequitur damnatio. Cum
enim dicit Apostolus quia mors regnavit ab Adam
usque ad Moysen, etiam in eos, qui non peccaverunt
in similitudinem praevaricationis Adae (Rom. V, 14):
aperte videtur significare quod non illis personaliter
imputetur ipsa Adae praevaricatio, aut aliquid tam
 magnum; quamvis omnes filios Adae excepto
Virginis filio, peccatores et filios irae in scriptis suis
pronuntiet. Nam cum ait, etiam in eos, qui non peccaverunt
in similitudinem praevaricationis Adae: potest
sic intelligi, ac si dicat, et iam in eos, qui non tantum
peccaverunt, quantum Adam peccavit praevaricando.
Et cum ait: lex autem subintravit, ut abundaret
delictum (ibid. v, 20), aut intelligimus peccatum 
ante legem in illis, qui non peccaverunt in similitudinem
 praevaricationis Adae, minus quam Adae peccatum:
aut si minus non erat ; abundavit in eis
peccatum post legem ultra peccatum Adae: quod intelligere
nequeo, cum illud considero, de cujus pondere
et satisfactione  in Cur Deus  homo,
quod mihi visum est, sicut jam legisti, exposui (lib.
I, cap. 19, 20). Verum est tamen quod nullus ad
hoc  ad quod homo factus est, et propagatio illi
data est, restituitur; nec a malis, in quae incidit 
humana natura, eruitur; nisi per satisfactionem
illius peccati, per quod in eadem mala ipsa se 
praecipitavit. Dicet aliquis : Si non habent singuli
 peccatum Adae, quomodo asseris nullum salvari sine
 satisfactione peccati Adae? Nam qualiter justus Deus
exigit ab illis satisfactionem 104 peccati, quod non
habent? Ad quod dico: Deus non  exigit ab
ullo peccatore plus quam debet. Sed quoniam nullus
potest reddere quantum debet; solus Christus
reddit  pro omnibus qui salvantur plusquam
debent : sicut jam in praefato opusculo dixi.