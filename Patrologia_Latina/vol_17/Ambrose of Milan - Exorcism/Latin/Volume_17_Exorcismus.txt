MONITUM. </center></h4> 
<p><nobr><sub></sub></nobr> Sequens exorcismus e Vaticano codice annorum 600, in quo Ambrosium auctorem praefert, exscriptus 
fuit. Quamvis autem in Romano Rituali idem habeatur; quia tamen illic dissecatus est in varias partes, ac 
locis etiam nonnullis aut additis aut immutatis diversus, eum ad manuscripti fidem hic exhibere, maxime 
ob scripti brevitatem, non sumus gravati.</p> 
<br><nobr><sub></sub></nobr> 
<br> <h4><center>EXORCISMUS. <strong>(S)</strong> </center></h4> 
<p><nobr><sub></sub></nobr> <strong>613</strong> Omnipotens Domine, Verbum Dei Patris, 
Christe Jesu, Deus et Dominus universae creaturae, 
qui sanctis apostolis tuis potestatem dedisti calcandi 
supra serpentes et scorpiones: qui inter caetera 
mirabilium tuorum praecepta dignatus es dicere; 
<em>Daemones effugate</em> <strong>(Matth. X, 8)</strong>; cujus virtute victus 
tamquam fulgur de coelo Satanas cecidit: tuum nomen 
cum timore et tremore supplex precor, ut indignissimo 
mihi, data venia omnium delictorum, 
confidentiam, et possibilitatem donare dignetur; ut 
hunc crudelem draconem brachii tui munitus potentia, 
fideliter et securus aggrediar. Adjuro te ergo, 
omnis immundissime spiritus, omne phantasma, 
omnis incursio Satanae, in virtute nominis Christi, 
qui post lavacrum Jordanis in desertum ductus est, 
<nobr><sub></sub></nobr> et in tuis te sedibus vicit; ut quem ille de limo 
terrae ad honorem gloriae suae formavit, tu desinas 
impugnare, et in homine miserabili non humanam 
fragilitatem, sed omnipotentis Dei imaginem contremiscas. 
Cede ergo Deo, qui te in humiliato famulo 
suo Job in servitutem redegit: cede Deo, qui te et 
militiam tuam in Pharaone, et in ejus exercitu per 
Moysen servum suum demersit in abyssum: cede 
Deo, qui te per Danielem puerum suum in Beel perdidit, 
et in dracone prostravit: cede Deo qui te per 
fidelissimum suum David de Saule rege spiritalibus 
canticis pulsum fugavit: cede Deo, qui te in Juda 
traditore damnavit. Ille enim te nunc divinis verberibus 
agit, in cujus conspectu cum tuis legionibus 
tremens clamabas: <em>Quid nobis et tibi, Jesu fili David? 
</em><nobr><sub></sub></nobr> <em>venisti ante tempus torquere nos</em> <strong>(Matth. VIII, 29)</strong>. 
Ille te flammis perpetuis urget, qui in fine temporum 
<nobr><sub></sub></nobr> dicturus est impiis: <em>Ite maledicti in ignem aeternum, 
quem praeparavit</em> <strong>614</strong> <em>Pater meus diabolo et angelis ejus</em> 
<strong>(Matth. XXV, 41)</strong>. Tibi enim impie et angelis suis vermis, 
qui numquam moritur: tibi et angelis tuis inexstinguibile 
praeparatur incendium; quia tu es, maledicte, 
homicidii princeps, tu auctor incesti, tu sacrilegorum 
caput, tu artium pessimarum magister, 
tu haereticorum doctor, tu totius obscenitatis inventor. 
Exi ergo, impie, exi, scelerate, exi cum omni 
fallacia tua; quia hominem templum suum voluit 
esse Deus. Sed quid diutius moraris? Da honorem 
Deo Patri omnipotenti, cui omne flectitur genu: da 
locum Christo Jesu, qui pro homine suum sanguinem 
fudit: da locum Spiritui sancto, qui te per beatum 
apostolum suum Petrum manifestavit in Simone, 
<nobr><sub></sub></nobr> qui fallaciam tuam in Anania et Saphira condemnavit, 
qui te in Herode rege honorem Deo non 
dante percussit, qui te in pessimo mago per apostolum 
suum Paulum caecitatis caligine perfudit, et 
per eumdem de pythonissa verbo imperans exire 
praecepit. Discede ergo nunc, discede seductor; tibi 
enim eremus sedes est, tibi habitatio serpens est. 
Humiliare, prosternere: non est jam differendi tempus. 
Ecce enim dominator Dominus proximat, cito 
ignis ante ipsum ardebit, et inflammabit in circuitu 
inimicos suos. Si enim hominem fallis, Dominum 
non potes irridere. Ille te ejicit, cujus oculis nihil 
occultum est: ille te expellit, cujus virtuti universa 
subjecta sunt: ille te excludit, qui tibi et angelis 
tuis aeternam praeparavit gehennam, de cujus ore 
<nobr><sub></sub></nobr> exiet gladius bis acutus, qui venturus est in Spiritu 
sancto judicare saeculum per ignem, amen.<span class="text-blue-600 font-bold"