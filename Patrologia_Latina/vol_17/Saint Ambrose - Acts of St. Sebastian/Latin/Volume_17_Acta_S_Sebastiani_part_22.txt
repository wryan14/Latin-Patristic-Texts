CAPUT XIX. 
SS. Sebastiani, Tiburtii, et aliorum praeclara facta 
in Urbe.   
68. Remanserant autem cum venerabili Caio papa 
hi, Marcellianus et Marcus, simul quoque et pater 
eorum vir clarissimus Tranquillinus, item B. Sebastianus, 
et pulcherrimus juvenis, sed et mente 
pulchrior, S. Tiburtius, et Nicostratus ex primiscrinio 
cum fratre suo Castorio, et cum conjuge sua, 
Zoe nomine; item Claudius cum Victorino fratre 
suo et cum filio suo  Symphoriano qui fuerat a 
morbo hydropis liberatus. Hi tantum, universis 
cum Chromatio proficiscentibus, cum Caio episcopo 
remanserunt: Marcum et Marcellianum diaconii honore 
sanctificavit, Tranquillinum vero patrem eorum, 
 fecit presbyterum. S. Sebastianum autem, qui 
ad multorum profectum sub specie militiae latebat, 
defensorem Ecclesiae instituit, caeteros vero subdiaconos 
fecit. 
69. Sed quia tutus nullus inveniro poterat locus 
ad latebram  confovendam, morabantur omnes 
apud Castulum quemdam Christianum  zetarium 
palatii: qui Castulus ibidem in palatio, in superiori 
loco et valde altissimo commanebat. Ideo autem 
haec apta mansio probabatur, quia et ipse Castulus 
 cum suis omnibus christianissimus erat; et lex data 
de sacrificiis cum ubique sui fervore desaeviret, in 
illis qui palatio adhaerebant, quia nec suspicio de eis 
esse poterat, celabatur. Erant ergo, ut diximus, 
omnes hi morantes cum sancto papa Caio apud Castulum 
zetarium, in ipsis superioribus palatii, et die 
noctuque gemitibus ac fletibus, et jejuniis atque 
orationibus occupati, exorabant Dominum, ut digni 
haberentur tolerantia confessionis ejus, in numero 
sanctorum martyrum sociari. 
70. Ascendebant autem ad eos occulte religiosi 
viri et religiosae feminae, et a Sanctis diversas sibi 
sanitatum gratias impetrabant. Corroboratos namque 
verae fidei firmitate et solidato fundamento virtutum, 
sanitatum gratia prosequebatur. Nam et caecorum 
 oculi illuminabantur eorum precibus, et sanabantur 
infirmi, et ex obsessis corporibus daemones 
pellebantur. 
71. Interea dum haec aguntur, transiens B. Tiburtius 
occurrit homini qui de alto lapsus, et caput et 
omnia membra quassaverat, ita ut de sola sepultura 
ejus agerent hi, quorum filius esse dignoscebatur. 
Tunc dicit eis flentibus: Permittite me  praecantare 
ei, forsitan recuperabit sanitatem. Cumque omnes 
dedissent spatium, accessit juxta eum, et dicens supra 
vulnera ejus lente orationem Dominicam et 
symbolum, ita solidata sunt ossa ejus, et caput et 
omnia viscera, ut quasi nihil ei evenisset, ita factus 
sit incolumis. 
 72. Haec itaque cum fecisset coepit ire. Tenebant 
autem illum parentes ejus dicentes: Veni et habe 
eum servum et omnia bona nostra tibi tradimus cum 
eo, quia ipsum unicum, quem habebamus, nobis 
jam mortuum reddi listi vivum. Dicit eis: Si ea quae 
vobis dixero feceritis, magni pendam mercedem 
sanitatis hujus. Dicunt ei parentes ejus: Nosmetipsos 
si servos habere digneris, contraire non possumus: 
quin immo et optamus, si ipse judicaveris dignum. 
Tunc apprehendens manus eorum, segregavit 
eos a turbis, et indicavit eis virtutem nominis 
Christi. Et videns animum eorum fixum fortiter in 
timore Domini, perduxit eos ad papam Caium et 
dixit: Venerabilis papa ac divinae legis antistes, 
ecce quos per me hodie lucratus est Christus, in 
 quibus fides mea velat arbuscula novella, primum 
prorupit in fructum. Tunc S. Caius episcopus baptizavit 
eos, hoc est, juvenem cum parentibus suis, 
Deo gratias referentes.