IN NATIVITATE DOMINI SERMO PRIMUS .

De nativitate Domini.

«Domini est assumptio nostra sancti Israel
regis nostri 
(Psal. LXXXVIII, 19)
.»

Dominus dominantium, Rex regum, cui nomen
est Omnipotens, humanae infirmitatis consortium
non aspernatus, nec dedignatus, «semen Abraham,
non angelos apprehendit,» ut ait Apostolus 
(Hebr.
II, 16)
. Non enim angelicae naturae data est haec dignitas,

 ut Deus ei in unam personam jungeretur,
sed carnem de Abraham suscepit, ut filios ejus
salvaret. Unde Isaias: «Educam de Jacob semen,
et de Juda possidentem montes summos, et haereditabunt
haereditatem mei electi; ibi servi mei habitabunt

(Isa. LXV, 9)
.» Hoc est semen Abrahae promissum,
cui est a Domino dictum: «In semine tuo
benedicentur omnes gentes 
(Gen. XXII, 18)
.» Hic est
Christus semen dictus Abrahae, quia semen Abrahae
apprehendit. Non enim secum de coelo carnem
tulit, nec aliunde novam carnem reformavit. Sed
de massae humanae conspersionis assumpsit nubem
sanctificationis, ut esset gigas geminae substantiae,
biformisque naturae, in quo humanae naturae dignitas,
et Dei misericordia et gratia, qua hoc facere

 dignatus est, et cura quam de nobis habuit, insinuatur;
fugientem quippe ante ipsum humanam naturam,
et longe fugientem, longe quidem eminus,
quia longe a peccatoribus est salus, insecutus apprehendit:
quod quia est magnum et mirabile, et
stupore plenum, infirmitatem nostrae carnis sic
exaltavit, ut Verbo Patris in unitate personae societur.
Haec est mulier, quae, ut evangelica tradit
parabola, accendit lucernam, et drachmam quae
perdita fuerat, eversa domo reperit. Perdito enim
homine in protoplasto, qui fuit origo perditionis,
nos autem propago patris, sapientia ut drachmam
perditam reperiret, id est hominem nomine 

regis et imagine inscriptum reperiret, accendit lucernam,
id est lumen posuit in testa, quia lumine

 divinitatis accendit testam humanae infirmitatis,
et eversa domo, id est mundo in malignitate posito,
dextera Excelsi in melius mutato, reperta est
drachma, et prodigus ille filius, qui perierat, ad
patrem de longinqua peregrinatione regrediens, est
inventus. Naturae jura solventur, ubi Deus humanatur;
et hic [
f.
 et homo] deificatur, ubi natus in matre
generatur sine patre. Laetentur ergo coeli, et
exsultet terra, quia Verbo sociata est nostra natura,
et quae in terris sunt, et quae in coelis restaurata,
et pace hominibus in terra data, facta est Deo
in excelsis gloria, dum angelicae ruinae reparantur
dispendia. Unde ab angelis canitur: «Gloria in
excelsis Deo 
(Luc. II, 14)
;» glorificant enim Deum

 de suae diminutionis reparatione. Laudant Deum de
naturae reconciliatione, qua cuncta sunt peracta,
quia apparuit benignitas et humanitas Salvatoris
nostri Dei; id est, Deus benignus et humanatus apparuit,
cum venit quaerere et salvum facere quod
perierat. Solus Patris Filius, non Pater ipse, vel
Spiritus sanctus, carnem assumpsit; ut Deus, qui in
sapientia sua mundum condiderat, secundum illud:

 «Omnia in sapientia fecisti 
(Psal. CIII, 24)
.» Domine,
ut eadem quae in coelis sunt et in terris, salvaret,
missus eidem [
supp.
 mundo] Filius, non Pater,
vel Spiritus sanctus, ut alius [ut non alius] in
divinitate esset Filius, alius in humanitate. Et ne
idem esset Pater qui Filius, si Deus Pater de homine
nasceretur, in magno Dei concilio et ineffabili
sapientia, non Pater carnem assumpsit, vel Spiritus
sanctus, sed Filius tantum, ut qui erat in divinitate
Filius Dei, ipse fieret in homine hominis Filius;
natus pro veritate, nasceretur ex homine hominis
filius, ut veritas geniti, non adoptione, vel appellatione,
sed in utraque nativitate nascendo filii nomen
haberet.

Hujus utramque nativitatem Isaias admirans, ultra

 [
supp.
 quam dici potest] profundidatis horrore percussus,
et ultra abyssi altitudinem attonitus, ait:
«Antequam parturiret, peperit; antequam veniret
partus ejus, peperit masculum. Quis audivit unquam
tale, et quis vidit unquam huic simile?» 
(Isa. LXVI,
7, 8.)
 Mens deficit, vox silet. Idem alibi ait: «Generationem
ejus quis enarrabit?» 
(Isa. LIII, 8.)

Quod non de aeterna generatione tantum, sed etiam
de temporali intelligendum est. Nam et Joannes ab
utero sanctificatus, quo inter natos mulierum non
surrexit major, se et infirmum ostendit incomparabilis
generationis explicatione, dicens: «Veniet fortior
me post me, cujus non sum dignus solvere corrigiam
calceamentorum 
(Joan. I, 17)
;» id est ligaturam

 mysterii incarnationis, modum [
f.
 nodum]

 secreti aperire non sufficio. Et recte caro dicitur
calceamentum, quia ea quasi calceata ad nos divinitas
venit. Sed quod ait: 
Antequam parturiret, peperit,

etc. Hoc involucrum interpres veritatis, quasi
excutiens, ait: 
Antequam parturiret
 Virgo, Deus
Pater 
peperit,
 id est Filium genuit, antequam veniret
partus ejus, scilicet Mariae, Deus Pater 
peperit
masculum,
 id est Filium fortem, per quem omnia
facta sunt et subsistunt. Unde masculus dicitur, non
propter sexuum discretionem, sed ob virtutis magnitudinem,
sicut et brachium, de quo: «Et brachium
Domini cui revelatum est 
(Ps. LXIII, 1)
.»
Quis autem unquam vel vidit simile, ut idem hic sit
natus, et primo de patre sine matre, et secundo de

 matre sine patre. Ne [igitur] admireris, cum et
Patrem peperisse fateamur, cum ipse dicat! «Nunquid
ego qui alios parere facio, ipse non pariam?»

(Isa. LXVI, 9.)
 Peperit ergo Deus Pater, et parturiit
Virgo, non duos, sed unum eumdemque Dei
Filium, De quo: «Puer natus est nobis, et filius
datus est nobis 
(Isa. IX, 6)
.» Magnus est et excelsus
puer iste, cujus ineffabilis est nativitas, de quo Ecclesiasticus
ait: «Melior est puer pauper et sapiens
rege sene et stulto, qui nescit providere in posterum;
cum de carcere catenisque egrediatur quis ad
regnum, et alius natus in regno inopia consumatur

(Eccli. IV, 13, 14)
.» Hic est puer electus e millibus,
de quo Pater ait: «Ecce puer meus quem elegi

(Isa. XLII, 1; Matth. XII, 18)
.» Hic puer, licet pauper,

 plures habet pueros sibi obtemperantes, propter
quos et ipse factus est puer. Cum enim esset
dives Deus apud Deum Patrem, per quem omnia
facta sunt, factus est pro nobis pauper, ut nostram
assumendo paupertatem, nobis suas communicaret
divitias. Ut enim se pauperavit, membra coelestibus
donis ditavit. Repletus est enim in quantum homo
Spiritu sancto, qui datus est ei sine mensura, et de
plenitudine ejus nos omnes accepimus. Sicut humilis
factus est ut nos exaltaret, et pauper, ut nobis
pauperibus spiritu regnum coelorum daret, ita et
puer ut suos faceret pueros, de quibus Isaias ait:
«Ecce ego et pueri mei, quos dedit mihi Dominus

(Isa. VIII, 18)
.» Saepe quidem in prophetis dicitur
puer propter puritatis privilegium, qui peccatum

 non fecit, nec inventus est dolus in ore ejus, «qui
non abiit in via peccatorum, et in consilio impiorum
non stetit, et in cathedra pestilentiae non sedit 
(Psal.
I, 1)
.» Unde omnes qui volunt esse sui discipuli,
pueros fieri oportet, quia, «puerum assumens, statuit
[eum] in medio, dicens: Qui non se humiliaverit
sicut parvulus iste, non intrabit in regnum coelorum

(Marc. IX, 35)
.» Inde est etiam quod puerorum innocentium
primitiae dedicatae 

 sunt, qui non
loquendo, sed moriendo confessi sunt ipsum, ut his
in puritate vitae conformari studeant, quicunque Deo
hostiam offerre volunt. Propter hujuscemodi pueros,
ut eos liberaret de manu perditoris, factus est
puer, animam et carnem participans, similis eis in

 poena, sed non in culpa. Unde Apostolus: «Quia
pueri communicaverunt carni et sanguini, et ipse
similiter participavit eisdem, ut per mortem suam
destrueret eum qui habebat mortis imperium,» id
est diabolum, «et liberaret eos qui timore mortis
obnoxii erant servituti 
(Hebr. II, 14, 15)
.»

Fuit quidem alius modus nostrae liberationis Deo
possibilis, sed nullus nostrae miseriae sanandae fuit
convenientior, ut homo qui per superbiam corruerat,
per humilitatem resurgeret, et qui hominem
per astutiam atque fallaciam sibi subjugaverat, ab
homine per sapientiam et justitiam vinceretur, ut
sicut homo hominem perdidit, ita homo hominem
de manu diaboli liberaret. Nisi enim homo esset qui
diabolum vinceret, non juste, sed violenter homo

 extolli videretur, qui se illi sponte subjecit; sed, si
homo vicit, iterum diabolus hominem perdidit, et
ut homo vincat, necesse est ut Deus sit homo, ne
peccare valeat. Si enim per [
f.
 pure] se homo esset,
vel angelus, in homine facile peccaret cum utramque
naturam per se constet cecidisse. Quia ergo
pueri 
communicaverunt carni et sanguini,
 id est homines
erant corruptibiles constantes ex corpore et
anima, quae per sanguinem accipitur, sed Christus
participavit eisdem, id est carni et animae; et hic
similiter, quia fuit passibilis, mortalis, «tentatus
per omnia pro similitudine absque peccato 
(Hebr. IV,
15)
,» ut per mortem suam destrueret diabolum,
et eos qui illi erant obnoxii liberaret, deletis peccatis,
per quae sub illo captivi eramus. Incideramus

 enim in principem hujus saeculi, qui eduxit [
f.
 seduxit]
Adam, eumque fecit suum, et coepit nos quasi
vernaculos possidere. Sed venit Redemptor, et victus
est deceptor; et quid facit Redemptor captivatori
nostro? Tetendit ei muscipulam, et posuit ibi
quasi escam sanguinem suum. Ille autem fudit
sanguinem innocentem, et tunc jussus est recedere
a nocentibus. Quia enim manum extendit in eum,
in quo nihil juris habuit, merito illos perdidit, in
quibus aliquid juris habere videbatur. Non enim
tenebat nos nisi vinculis peccatorum nostrorum.
Istae erant catenae captivorum. Sed venit puer pauper
et sapiens, et alligavit fortem vinculis passionis
suae. Intravit in domum ejus, id est in corda eorum,
ubi ipse habitabat, et vasa ejus diripuit qui illa amaritudine

 sua impleverat. Puer autem 

 ea eripiens,
et sua faciens, fudit amaritudinem, et replevit
ea dulcedine. Sapiens ergo est puer natus et
bonus. Melior est utique rege [sene] et stulto. Iste
revera bonus, cujus bonitatis non est numerus, cui
non aliud est esse bonum, et esse Deum, quia ejus
bonitas divina est natura, cujus sapientia divina est
essentia. Ipse enim est sapientia quae ex Altissimi
ore prodiit, et primogenita quaedam emanatio claritatis
omnipotentis sincera, candor lucis aeternae et
speculum sine macula Dei majestatis, et imago bonitatis
illius. Hic est puer, non faciem, sed posteriora
[ostendens,] cujus facies nimio fulgore splendens,
invisibilis est mortali oculo, posteriora autem
videre possunt. Unde Moysi quaerenti faciem ejus

 videre, respondit: «Non videbit homo faciem meam,
et vivet;» et addidit: «Sta in foramine petrae, et
posteriora mea videbis, cum pertransiero 
(Exod.
XXXV, 20, et seqq.)
.» Qui ergo non potest videre
faciem veri pueri, videat saltem posteriora, sed in
transitu. Facies est divinitatis claritas, posteriora
humanae susceptionis humilitas. Facies est: «In
principio erat Verbum, et Verbum erat apud Deum

(Joan. I, 1)
;» Posteriora; «Verbum caro factum
est 
(ibid.)
.» Nemo igitur vivens in his sensibus
carnis mortalis, quantumcunque provectus, etiam
sicut Moyses, potest videre faciem hujus pueri, id
est unitatis et trinitatis mysterium mentis intuitu
penetrare. Hoc enim sanctis in futuro reservatur ad

 gloriam, secundum illud: «Haec est autem vita
aeterna, ut cognoscant te, et quem misisti Jesum
Christum 
(Joan. XVII, 3)
,» esse unum solum ac verum
Deum. Haec est magna multitudo dulcedinis
Dei, quam abscondit timentibus se. Si autem non
potes videre faciem, videas posteriora stans in foramine
petrae cum transierit, id est Verbi incarnationem
sic intelligas, ut credas eum postea resurrexisse
in gloria. Ipse enim per mortem transiit ad
vitam, de terra ad coelum, de mundo ad Patrem.
Non enim sufficit mortuum credere; quod et iniqui
fatentur. Sed respondendum est eis in via veritatis,
ut in virtute resurrexisse credatur, quod facit ille
qui stat fixus in foramine petrae, id est in fide passionis
Christi. «Petra enim erat Christus,» ut ait

 Apostolus 
(I Cor. X, 4)
. Stat ergo in foramine petrae
qui Deum credit esse hominem, qui passus est. Non
enim inde fides erat credentibus passionem, quia
homo credebatur pati sicut videbatur, sed, quia Deus
homo credebatur, qui moriebatur. Nec Thomas,
cui dictum est: «Quia vidisti me, credidisti 
(Joan.
XX, 28)
,» illud credidit quod vidit; vidit hominem,
et Deum confessus est, dicens: «Dominus meus et
Deus meus 
(ibid., 29)
.» Humanitatem ergo cernebat,
et divinitatem 

 credebat. Qui sic credit,
stat in foramine petrae, et videt posteriora pueri in
transitu, a quibus usque ad contemplationem faciei
ascendit. Etsi enim facies posteriora praecesserit,
non tamen a facie ad posteriora, sed ab ipsis ad faciem
pervenitur, ut a minoribus ad altiora sit progressus.

 Haec sunt vetustissima et nova, quae projectis
veteribus sunt edenda, sicut ait Moyses: «Comedetis
vetustissima veterum, et vetera novis supervenientibus
projicietis 
(Levit. XXVI, 10)
.» Tria hic sunt,
vetustissima, vetera et nova. Vetustissima semper
habuit puer iste, nova incepit, suscepit vetera, id
est signa novorum praemisit; vetustissima sunt immutabilia,
non facta, sed facienda; nova fecit, vetera
dixit. Vetustissima ergo sunt geniti cum gignente
aequalitas, coaeternitas, et consubstantialitas;
nova, temporalis de Virgine nativitas, Vetera, venturi
Emmanuel in lege et prophetis signa et praeconia.
Vetustissima igitur comedenda sunt, quia eorum
intelligentia, qui esuriunt et sitiunt justitiam,

 satiabuntur, secundum illud: «Satiabor, cum apparuerit
gloria tua 
(Psal. XVI, 15)
,» vel misericordia.
Nova quoque sunt edenda, ut dum hic parvuli sumus,
pane angelorum, id est, lacte [
f.
 in lac] infantium
converso nutriamur. Panem namque angelorum
manducavit homo, etsi non in speciei sinceritate
qua fruuntur angeli, in nube tamen qua voluit
videri. Novis ergo supervenientibus vetera sunt projicienda,
quia luce veritatis coruscante, cujus signacula
sunt tollenda, quae erant quasi verba promittentia,
tandiu existit nobis promissor Deus, donec
factus est solutor. Ubi implevit pollicitum, mutavit
verbum, sustulit lignum. Non ait: Dabo, sed dedi.
Non autem dicitur: 
Lux fulgebit, sed puer natus est
nobis.
 Cessat promissio, quia [fit] veritatis exhibitio.

 Transeunt vetera, quia succedunt nova, secundum
illud Apostoli: «Si qua ergo nova in Christo creatura
est, vetera transierunt, ecce facta sunt ei omnia
nova 
(II Cor. V, 17)
.» Vetus enim error abiit,
quia veritas de terra prodiit; dedit enim terra fructum
[suum,] cum Maria genuit Verbum bonum.
Bonus est puer iste pauper et sapiens, et utique
melior «rege sene et stulto, qui nescit providere
sibi in posterum 
(Eccle. IV, 13)
.» Quis est iste
rex senex et stultus? Ille utique intelligitur, qui
merito suae perversitatis princeps mundi dicitur, de
quo puer sapiens ait: «Venit princeps mundi hujus,
et in me non habet quidquam 
(Joan. XV, 30)
.»
Et item: «Nunc judicium est mundi, nunc princeps

 hujus mundi ejicietur foras 
(Joan. XII, 31)
»
Princeps autem mundi dicitur, non quia mundialis
creaturae Dominus et auctor exstiterit, sed quia
princeps atque dux mundana amantium. 

 Iste
ergo rex senex stultus est. Rex, quia in regno conditus,
in empyreo coelo, scilicet igneo. Rabanus
[ait] quod coelum nomen habet a splendore, non a
calore, quia a mundi volubilitate secretum, mox ut
est creatum, sanctis angelis est repletum, inter
quos Lucifer erat, et eminebat. Unde Dominus ait:
«Ubi eras, cum me laudabant astra matutina, et
jubilarent omnes filii Dei?» 
(Job XXXVIII, 7.)
 Astra
matutina vocat angelos in primordio humanae conditionis.

Merito ergo et rex dicitur et senex: Rex, quia,

 ut ait Ezechiel, «perfectione plenus et decorus in
deliciis Dei fuit, et signaculum similitudinis ejus

(Ezech. XXVIII, 13)
.» Senex quia, testante Job, ipse
principium viarum Dei 
(Job XL, 14)
, quia inter prima
Dei opera conditus est; sed stultus quia non providit
sibi in posterum. Conditus enim in eminentia et
sublimitate verae scientiae, altitudine tantum intumult,
ut Altissimo aequari posse praesumpserit.
Dixit enim in corde suo, ut Isaias ait: «In coelum
conscendam,» id est, ad aequalitatem Dei, «super
astra coeli exaltabo solium meum,» id est super
alios angelos, «et similis ero Altissimo 
(Isa. XVI,
13, 14)
.» Sed, quanto magis praesumpsit, tanto magis
corruit. Unde Isaias: «Quomodo cecidisti de

 coelo, Lucifer, qui mane oriebaris? Corruisti in terram,
et usque ad infernum detraheris in profundum
laci 
(ibid., XXII, 15)
.» Veritas in Evangelio
ait: «Videbam Satanam tanquam fulgur de coelo
cadentem 
(Luc. X, 18)
.» Stultus ergo rex iste, licet
senex, in posterum non sibi providens, suis non contentus
aliena usurpare fuit ausus. Unde suis est
spoliatus, quia aliis angelis splendidior conditus, et
ob hoc Lucifer appellatus, suo vitio cadens factus
est hesperus. De empyreo in caliginem hujus aeris
praecipitatus, ad illudendum ei puer pauper et sapiens,
de carcere et catenis egressus est ad regnum,
cum ille natus in regno inopia consumatur. Mirare
pueri pauperis sapientiam, et regis senis stultitiam.
Ille enim in regno natus inopia consumitur; ambulat

 enim per loca inaquosa et arida quaerens requiem,
et non invenit 
(Luc. XI, 24)
, quia veram requiem
deseruit. «Dormit sub umbra calami, et in humentibus
locis 
(Job XL, 16)
.» teste Job, qui inter cedros
paradisi gloriosus florebat, sed puer pauper et sapiens
de carcere catenisque ad requiem venit et
regnum. Captus est enim injuste a Judaeis, captus
atque ligatus; sed patienter haec omnia secundum
voluntatem Patris passus clavis cruci affixus est, sed
per hanc obedientiam regnum est adeptus. «Factus
est enim principatus ejus super humerum ejus

(Isa. IX, 6)
.» Propter hoc enim «exaltavit illum
Deus, et dedit illi nomen quod est super omne nomen

(Phil. II, 9)
.» Qui enim patiendo apparuit infirmus,
resurgendo innotuit Deus. Jubilemus 

ergo, et sapienter psallamus, quia talis puer natus
est nobis, de quo ait angelus pastoribus: «Ecce
evangelizo vobis gaudium magnum, quod erit omni
populo, quia natus est vobis hodie Salvator, qui est
Christus Dominus in civitate David 
(Luc. II, 10)
;»
scilicet, Bethlehem, quae interpretatur domus panis,
quia ibi natus est panis qui de coelo descendit, qui
dat vitam mundo. Ibi reclinatus est in praesepio, ubi
pascebatur bos cum asino, quia propter hoc dignatus
est nasci ut duos populos Deo reconciliaret, ac
coelesti pane reficeret. Jubilate ergo scienter, et
psallite sapienter. Beatus enim populus, qui scit
jubilationem, id est, qui intelligit rationem et modum

 jubilationis et psalmi. Est enim jubilus gaudium
ineffabile, quod nec verbis explicari potest,
nec reticeri valet. Psalmus, operatio bona. Jubilemus
ergo mente, et psallamus opere, praeparantes regi
nostro habitacula pectoris, et lavantes inter innocentes
manus nostras, quia «Domini est assumptio
nostra, et sancti Israel regis nostri 
(Psal. LXXXVIII,
19)
;» id est nostram suscepit naturam Dominus et
Rex noster, qui nos hic sanctificat, ut in futuro
Israel faciat, id est, Deum videntes, qui velociter
spolia praedoni nostro detraxit; qui infirmis salutem,
captivis libertatem, exsulibus haereditatem donavit,
atque inimicis destructis pacem nobis dedit, unde
sit ei honor et gloria in saecula saeculorum. Amen.

X
IN NATIVITATE DOMINI SERMO SECUNDUS .

De nativitate Domini.

Sanctam ac venerabilem, gloriosam et singularem
solemnitatem, hoc est, Nativitatem Domini nostri
Jesu Christi, fratres charissimi, devotione fidelissima
suscepturi, totis viribus nos debemus cum ipsius
adjutorio praeparare, et omnes animae nostrae
latebras diligenter inspicere, ne forte aliquod peccatum
sit absconditum, quod et conscientiam nostram
confundat, et oculos divinae majestatis offendat.
Nam licet Christus Dominus noster post passionem
suam resurrexerit, et in coelum ascenderit,
considerat tamen, ut credimus, et diligenter attendit
qualiter se unusquisque servorum ejus sine avaritia

 et ira, et sine superbia et luxuria, ad celebrandam
ejus Nativitatem studeat praeparare et componere,
Secundum [enim] quod unumquemque bonis moribus
viderit, ita illi gratiam suae misericordiae dispensabit.
Si enim viderit eum charitatis 

 luce
vestitum, justitiae vel misericordiae margaritis ornatum,
castum, humilem, misericordem, benignum et
sobrium; si talem agnoverit, corpus et sanguinem
suum ei non ad judicium, sed ad remedium per
sacerdotum suorum ministerium dispensabit. Si
vero viderit aliquem ebriosum, cupidum, suspiciosum,
timeo ne illi hoc dicatur quod Dominus in
Evangelio ait: «Amice, quomodo huc intrasti non

 habens vestem nuptialem?» 
(Matth. XXII, 12.)
 Et (quod
Dominus avertat!) fiat illi quod sequitur: «Ligatis
manibus et pedibus projicite eum in tenebras exteriores;
ibi erit filetus, et stridor dentium 
(ibid., 13)
.»
Ecce sententiam qualem in die judicii suscipiet qui,
sine remedio poenitentiae, ad festivitatem Domini
vitiorum sordibus iniquinatus accesserit. In Natale
enim Domini, quasi in nuptiis spiritualibus, sponsae
suae, id est Ecclesiae Christus adjunctus est. Tunc
enim «veritas de terra orta est, tunc justitia de
coelo prospexit 
(Psal. LXXXIV, 12)
,» tunc processit
sponsus de thalamo suo, hoc est Verbum Dei Patris
de utero virginali; processit enim cum sponsa sua,
id est Ecclesia, [cum] humanam carnem assumpsit.
Ad istas ergo tam sanctas nuptias invitati, et

 ad convivium Patris, et Filii, et Spiritus sancti intraturi,
videte quibus indumentis debeamus ornari. Ideo
debemus, quantum possumus cum adjutorio Dei, corda
simul et corpora nostra praeparare, ut coelestis ille
invitator nihil in nobis sordidum, nihil foedum, nihil
obscurum, nihil oculis suis deprehendat indignum.

Hoc igitur, fratres charissimi, non transitorie,
sed cum ingenti tremore debemus attendere. Invitati
enim sumus ad Dominicas nuptias, ut nos ipsi, si
bene agamus, Sponso adhaereamus. Cogitemus ad
quales nuptias, ad qualem sponsum, ad quale conjugium
invitati sumus. Invitati enim sumus ad mensam,
ubi non invenitur cibus hominum, sed panis
angelorum. Et ideo videamus ne forte in anima, ubi
debemus bonorum operum margaritis ornari, ibi

 appareamus pannis veteribus involuti, et [ne]
quando eos qui boni sunt in oculis Dei, et quos castitas
reddidit candidos, tunc eos qui mali sunt, luxuria
reddat sordidos. Et ideo quotiescunque aut
diebus Natalis Domini, aut festivitatibus reliquis
advenientibus, sicut frequenter admonui, non solum
ab infelici concubinarum consortio, sed ab ipsis
uxoribus abstinere, et ab omni iracundia alienos
nos facere debemus, ut praeterita peccata per eleemosynas
et poenitentias redimantur. Contra nullum
hominem odium in corde teneatur. Quod solebat vanitas
per gulam [
f.
 superbiam], incipiat justitia per
misericordiam erogare pauperibus; quod 

luxuria vel gula dispensavit [
f.
 dissipavit] in mundo,

 pietas reponat in coelo. Et licet expediat ut semper
eleemosynas facere debeamus, praecipue tamen in
sanctis solemnitatibus secundum vires nostras abundantius
erogare debemus; pauperes autem ante
omnia frequentius ad convivium revocemus. Non est
enim justum ut in sancta solemnitate, in populo
Christiano ad unum Deum pertinente, alii inebrientur,
alii fame et [vitae] periculo crucientur. Et nos
[enim] et omnis populus unius Dei servi sumus, et
si bene agimus ad unam beatitudinem pariter perveniemus.
Ergo, fratres, Natalem Domini suscepturi
ab omni conscientiae faece mundemur. Occurramus
[ei] non in sericis vestibus, sed in operibus pretiosis.

 Vestimenta enim nuda membra operire possunt,
conscientiam ornare non possunt nisi quod
majoris verecundiae est, nitidum membris incedere,
et pollutum sensibus ambulare.

Interioris igitur hominis prius ornemus affectum,
ut exterioris hominis amictus sit ornatior. Spirituales
maculas abluamus, ut non carnalia in nobis
fulgeant vestimenta; sed haec quae suggessimus,
vestrae charitatis sensibus renatis inhaereant, quae
breviter dicta sunt, et quae brevius iteramus.
Haec enim admonemus, fratres charissimi, quia
Natale Domini imminet. [Igitur] tanquam ad
nuptiale et coeleste conjugium ab omni luxuria
alieni, et bonis operibus adornati, nos per Christi
adjutorium praeparemus, eleemosynas pauperibus

 erogemus, iracundiam vel odium, sicut venenum,
de cordibus nostris respuamus, castitatem fideliter
teneamus. Ad convivium nostrum pauperes frequentius
revocemus. Ad vigilias matutinas surgite, in
Ecclesia stantes adorate vel psallite. Verba otiosa
aut saecularia, nec ipsi ex ore proferte, et eos qui
proferre voluerint castigate; pacem cum omnibus
custodite, et quos discordes agnoscitis, ad concordiam
revocate. Haec si fideliter Christo adjuvante
volueritis implere, et in [hoc] saeculo Dominicum
ad altare secura conscientia poteritis accedere, et
in futuro ad aeternam beatitudinem fideliter pervenire,
praestante Domino nostro Jesu Christo.

XI.
IN NATIVITATE DOMINI SERMO TERTIUS .

De nativitate Domini.

«Apparuit benignitas et humanitas Salvatoris
nostri Dei, non ex operibus justitiae 

 quae
fecimus nos, sed secundum misericordiam suam
salvos nos fecit 
(Tit. III, 5)
.»

Acquisierat sibi, fratres, genus humanum astutia
diabolicae fraudis. Subdiderat [illud] suae dilectioni
[
f.
 ditioni] per peccatum primi parentis. Dominus
vero, justus judex, qui nec adversario aliquid injustum
vult irrogare, sed omnia sive per misericordiam,
sive per justitiam facere, sic voluit genus humanum
per gratiam redimere, ut nec diabolo injuriam
videretur inferre. Cum ergo Satanas contra
hominem astute egisset per fallaciam, voluit Dominus

 contra Satanam propter hominem prudenter
agere per sapientiam. Tali igitur consilio egit Dominus
de humana reparatione. Necessarium erat ut
contra diabolum pugnaturus talis mitteretur, qui
nec succumberet, et rationabiliter ageret, et cum
sapientia omnia tractaret. Adam purus homo fuit,
et ideo ex humana fragilitate tentationibus diabolicis
succubuit; et propterea purus homo ad redemptionem
mittendus non foret, qui vel per se, vel
cum tentaretur, peccare potuisset. Angelus tamen
non erat mittendus in hac militia, quia peccare
poterat, qui prius peccavit in superbia. Necessario
igitur mittendus erat qui peccare non poterat. Sed

 nulla creatura est rationabilis quae peccare non
possit, nisi solus Deus. Quare ergo non est missus
Pater, non est missus Spiritus sanctus, sed
solus Filius? Quia, ut superius dictum est, contra
[hostem] astutum agendum erat per sapientiam.
Sapientia autem et prudentia Patris est Filius, per
quem omnia facta sunt et provisa. Quia prudentia
est, egit rationabiliter; quia sapientia est,
egit sapienter; et quia Deus exstitit, peccare non
potuit. Missus est ergo Filius, qui cum esset
prudentia, omnia rationabiliter egit; cum esset
sapientia, sapienter omnia pertractavit; cum esset
Deus peccare non potuit. Sed rationi congruum
erat ut sicut homo superatus captus [
f.
 captivus]
erat, sic homo superando [daemonem] naturam

 humanam liberaret. Non ergo purus homo missus
est, sed Deus et homo; homo qui pugnaret, Deus
qui pugnantem sustentaret. Est et alia ratio. Magna
discordia erat inter Deum et homines per veterem
hominem; facta est concordia per novum mediatorem.
Sed, cum mediator esset, dignum erat ut cum
utroque affinitatem haberet. Itaque cum hominem
Deo reconciliaturus erat, qui erat inter utrumque
Deus et homo esse debuit.

Apparuit
 ergo 
benignitas et humanitas Salvatoris
nostri Dei,
 id est Deus et homo. 
Non
 tamen 
ex operibus
justitiae quae fecimus nos, sed secundum misericordiam

suam salvos nos fecit.
 Bene autem

apparuit.
 Revelata est enim Dei [
f.
 Christi] nativitas
multis modis. Revelata est per angelos pastoribus;

 revelata est per stellam regibus. Audivimus enim in
Evangelio, quod «pastores erant in regione eadem
vigilantes, et custodientes vigilias noctis super gregem
suum. Et ecce angelus Domini stetit juxta
illos; et timuerunt timore magno. Et dixit eis angelus:
Nolite timere. Ecce enim evangelizo vobis
gaudium magnum, quod erit omni populo, quia
natus est vobis hodie Salvator, qui est Christus
Dominus 
(Luc. II, 8, et seq.)
.» Et ubi est natus? «In
civitate David,» id est Bethlehem. «Et hoc vobis
signum: Invenietis infantem pannis involutum et
positum in praesepio. Et subito facta est cum angelo
multitudo militiae coelestis exercitus laudantium
Deum, et dicentium: Gloria in excelsis Deo, et in
terra pax hominibus bonae voluntatis 
(ibid.)
.» Hoc

 audientes pastores venerunt usque Bethlehem, et
viderunt sicut dictum fuerat ad illos per angelum.
Merito hoc angelus nuntiavit, quia Rex angelorum
natus erat. Et dignum erat ut cum magna luce
apparuisset angelus, quia solem justitiae, lumen in
tenebris declaravit exortum. Pastoribus nuntiatum
est, quia natus est ille qui ait: «Ego sum pastor
bonus 
(Joan. X, 11)
.» Per stellam apparuit regibus,
quia ortus erat Rex et stella. Rex, unde scriptum
est: «Ego autem costitutus sum Rex ab eo 
(Psal.
II, 6)
; stella, unde scriptum est: «Orietur stella ex
Jacob 
(Num. XXIV, 17)
.» Merito itaque apparuit
pastoribus et regibus, quia ipse erat rex et sacerdos
natus de regali et sacerdotali genere. De regali

 semine, quia de semine David; de sacerdotali, quia
Maria cognata Elisabeth erat. Satis commendabilis
fuit nuntius, quia angelus, et cum magna voce, de
qua legitur in Evangelio: «Et erat uxor Zachariae
de filiabus Aaron, et nomen ejus Elisabeth 
(Luc. I,
V)
.» Sed audite quid attulit: 
Ecce evangelizo vobis
gaudium magnum, quia natus est vobis hodie Salvator.

Vere gaudium magnum. Captivi eramus in carcere,
jacebamus in infirmitate. Natus est medicus. Ecce
gaudium magnum. Multo magis gaudium erat hominibus,
cum angeli gauderent, et dicerent: 
Gloria in
excelsis Deo.
 Gaudium erat apud angelos de restauratione
diminuti ordinis. Laudabant Dominum de
reparatione hominum, ad restaurationem angelorum.
Et hominibus est pax, quia discordiam cum

 Deo et cum angelis habuimus; sed per mediatorem
reconciliati sumus. Quia peccando extranei eramus,
ideo et extraneos nos a suo consortio deputabant
angeli. Adeo angeli vilipendebant homines, quod se
ab eis adorari permittebant. Hinc est enim, quod
Lot et Abraham angelos adorabant, nec ipsi 

prohibentur ante adventum Christi. Sed nato Domino,
cum Joannes voluit adorare angelum in Apocalypsi,
idem angelus ne se debeat adorare compescit,
dicens: «Vide ne feceris, conservus tuus sum, et
fratrum tuorum 
(Apoc. XIX, 10)
.» Prius naturam
humanam despiciebant angeli, ut inferiorem; sed,
postquam eam assumptam super se conspiciunt,
prostratam sibi videre pertimescunt, nec dedignantur
hominem socium, qui super se adorant hominem

 Deum. Pax nuntiatur hominibus, sed non omnibus,
imo hominibus bonae voluntatis. Ac si dicerent: Illi
reconciliabuntur, qui habent bonam voluntatem
reconciliandi. Illi vero habent voluntatem reconciliandi
qui vovent se Creatori, nec faciunt contrarium
voluntati ejus. Notandum est quare dixit, 
bonae
voluntatis,
 et non actionis, quia voluntas bona sufficit,
si facultas operationis desit. Itaque bona voluntas
valet aliquando, sine operatione bona; operatio vero
nunquam sine bona voluntate. Maluit ergo dicere,

bonae voluntatis,
 quod commune est omnibus salvatis.

Ostendimus, fratres charissimi, quomodo apparuit
benignitas et humanitas Salvatoris, sed non est
silendus ordo gloriosae ejus nativitatis. Praedictus est
adventus ejus, multis et ante temporibus a prophetis

 praesignatus erat, multis etiam figuris. Ait enim
Isaias: «Egredietur virga de radice Jesse, et flos
de radice ejus ascendet, et requiescet super eum
Spiritus Domini 
(Isa. II, 1)
.» Hoc etiam ostensum
est prius in figura Aaron. Dominus enim praecepit
de singulis tribubus virgas afferri. Allatae sunt virgae
duodecim, inter quas etiam erat una quae fuerat
Aaron sacerdotis; positae sunt a Moysi in tabernaculo
testimonii: virga autem Aaron post alterum
diem invenitur produxisse flores et frondes, et
peperisse nuces 
(Num. XVII, 2-8)
. Ecce prophetia
et figura. Jesse fuit pater David; radix Jesse familia
Judaeorum. Virga est Maria, flos filius ejus, super
quem descendit Spiritus sanctus in specie columbae.

 Similiter virga Aaron, quae sine semine produxit
nuces [
Vulg.
 amygdalas], signat Mariam, quae sine
semine genuit Christum. In nuce, quae signat Corpus
Dominicum, tria sunt: cortex, testa, nucleus.
Cortex amarus designat carnem, quae habuit passionis
amaritudinem. Testa significat ossa. Nucleus
interior animam virtutibus candidam. Cum his, et
his similibus esset haec nativitas Domini praenuntiata,
et praemonstrata, voluit Dominus implere
promissa. Missus est itaque Gabriel angelus ad Mariam
in Nazareth, et nuntiavit descensum 

Domini in uterum ejus 
(Luc. I, 26)
. Dignum erat
ut Gabriel, qui 
fortitudo Dei
 interpretatur, annuntiaret
nasciturum Dominum, qui forti manu contra
principem hujus mundi pugnaturus erat. Et valde

 conveniens erat ut Christus qui per florem supradictum
praesignatus erat, in Nazareth conciperetur,
qui 
flos
 vel 
virgultum
 interpretatur. Egregium praecursorem
habuit egregius imperator Joannem Baptistam,
qui ab utero matris Dominum recognovit,
qui per eumdem Gabrielem scilicet nuntiatus est,
et contrarius [
f.
 contra jus naturae] naturae de sterili
Elisabeth, videlicet cognata Mariae, natus est.
In sexto mense a conceptione Joannis conceptus est
Christus; quo concepto, abiit Maria in montana cum
festinatione, et intravit in domum Zachariae, et salutavit
Elisabeth. Et audita salutatione, exsultatione
exsultavit infans in utero Elisabeth 
(Luc I, 39 etc.)
.
Coepit Joannes esse propheta, antequam nasceretur,

 et recognovit servus Dominum, conceptus conceptum;
et per gratiam pueri repleta est mater spiritu
prophetico, et ait: «Unde hoc mihi, ut veniat mater
Domini mei ad me; et mansit ibi Maria tribus
mensibus, et reversa est in domum suam 
(ibid. 43,
56)
.» Postea contigit Joseph ire in Bethleem cum
uxore sua praegnante; cumque impleti essent dies
ut pareret, diverterunt in stabulum, et peperit sine
dolore, et pannis eum involvit 
(Luc. II, 7)
. Sic divina
potentia operante, de Virgine natus est Christus,
non aperta porta Virginis, quae virgo ante partum,
virgo in partu, virgo post partum. De hac porta
Virginis dixit Dominus ad Ezechielem: «Porta haec
quam vides, clausa erit, et non aperietur, et vir non
intrabit per eam 
(Ezech. XLIV, 2)
,» quam ingressus

 est Dominus Deus Israel, et semper erit clausa. Magnum
meritum, magnum donum, magna gratia!
Ancilla peperit Dominum; creatura Creatorem, filia
patrem, filia divinitatis, mater humanitatis. Duas
nativitates Domini accepimus, unam divinam, alteram
humanam. Illam sine matre, istam sine patre.
Hodie, fratres charissimi, celebramus temporalem
nativitatem propter nos acceptam. Gaudeamus
propter reparationem nostram. Hodie suscepit
infirmus sanitatem, hodie captivus libertatem,
hodie recuperavit exsul haereditatem. Suscipiamus
ergo hodie Regem venientem, praeparemus ei habitacula
pectorum contra talem imperatorem, ut nos

 dignetur suscipere, in coelesti Jerusalem, qui vivit
et regnat per omnia saecula saeculorum. Amen.