PROLEGOMENA. </center></h4>
<p><nobr><sub></sub></nobr> I. Non tantum vitae sanctitate, verum etiam doctrinae
laude praestantissimum fuisse beatum MARTINUM
ecclesiae Turonicae antistitem, luculenter satis
testatur qui eum probe noverat Sulpicius Severus.
Sic enim ille <small>[Note: <nobr><sub></sub></nobr> Sulp. Sev. de Vit. B. Mart. cap. 25. opp.
tom. I, pag. 34, edit. Veron. 1741.]</small>: Jam vero, inquit, in verbis et
confabulatione ejus quanta gravitas, quanta dignitas
erat! quam acer, quam efficax, et quam in absolvendis
scripturarum quaestionibus promptus et facilis!---Jesum
testor spemque communem, me ex
nullius umquam ore tantum scientiae, tantum ingenii,
tam boni et tam puri sermonis audisse. Quamquam
in Martini virtutibus quantula est ista laudatio! nisi
quod mirum est, homini illitterato ne hanc quidem
gratiam defuisse. Et alibi <small>[Note: <nobr><sub></sub></nobr> Id. Dial. III, cap. 17, ibid. page 146.]</small>: Jam si ad laevam,
Achaiae sinum paululum devexus intraveris, sciat
<nobr><sub></sub></nobr> Corinthus, sciant Athenae, non sapientiorem in
Academia Platonem, nec Socratem in carcere fortiorem:
felicem quidem Graeciam, quae meruit audire
Apostolum praedicantem; sed nequaquam a
Christo Gallias derelictas, quibus donaverit habere
Martinum. Haec Sulpicius.</p>
<p>II. Porro sub tanti Patris nomine circumfertur
<em>Confessio Trinae unitatis et unius Trinitatis,</em> stylo simplici
et alicubi obscuriore, librariorum fortasse inscitia,
conscripta; quam anno 1512 primus edidit
cum aliis veterum opusculis Jodocus Clichtoveus.
Deinceps vero saepius idem libellus, virorum eruditorum
Petri Pithoei, Casparis Barthii, Christiani
Daumii aliorumque opera, typis denuo consignatus
comperitur. Exstat praeterea in plerisque Patrum
<nobr><sub></sub></nobr> bibliothecis et in collectionibus conciliorum excusus.
<nobr><sub></sub></nobr> De eo autem haec habet Combefisius <small>[Note: <nobr><sub></sub></nobr> Combef. Bibl. Conc. tom. VIII, pag. 470,
<nobr><sub></sub></nobr> not. (*).]</small>: Exscripseram,
inquit, sermonem <em>de sancta Trinitate,</em> ejus
(Martini) praenotatum nomine, ex codice em. card.
Mazarini; sed ita in eo vitiosum, ut non visum sit
repraesentare: id inde factum videtur, quod antiquarius
ex vetustioribus membranis aut ceris non
satis feliciter potuerit exscribere. Est tamen ille,
conjecturae his quae Severus de illitterati Martini
eruditione ac facundia, tanta scribit obtestatione.
Ita Combefisius, ea respiciens quae modo ex Sulpicio
recitavimus. Ex priscis item membranis eamdem
Confessionem Trajecti evulgavit anno 1514 Theod.
Pulmannus, cujus varias lectiones ad suae editionis
calcem quae Cygneae prodiit 1677 rejecit Daumius.</p>
<p>III. Verum prae caeteris commendanda videtur
<nobr><sub></sub></nobr> Thomae Beauxamis solertia; qui tres vetustissimos
codices nactus, eorum collatione diligenter instituta,
eumdem sancti praesulis Turonensis libellum brevi
commentario illustratum subjectumque Vitae beati
Martini a Sulpicio Severo conscriptae, prelo commisit
Parisiis anno 1571. Quandoquidem vero hanc editionem
reliquis multo emendatiorem secuti sumus,
quae praeterea inter rariores recensetur <small>[Note: <nobr><sub></sub></nobr> Daum. praefat. ad opusc. de S. Trinit. pag. 7.
<em>Hist. litt. de la France,</em> tom. I, part. II, pag. 417.]</small>; juverit
proinde nonnulla ex eodem Parisiensi editore in medium
proferre, quibus dum ille studium suum in
hanc opellam impensum prodit, ejus pariter sive
integritatem, sive pretium astruit. Sic igitur ille <small>[Note: <nobr><sub></sub></nobr> Beaux. praefat. pag. 251 seq.]</small>:
Tria, inquit, e diversis bibliothecis volumina mihi
prolata sunt, quae manus ipsa, satis antiquissima
esse contestabatur: characteres enim aliis qui ante
<nobr><sub></sub></nobr> mille annos in usu erant, collati, persimiles omnium
<nobr><sub></sub></nobr> testimonio habiti sunt. Porro tribus hisce voluminibus
emendicatis, triplex Severi Sulpicii historia
contexebatur . . . . Verum cum primo in libri cujusque
vestigio <em>compendium nostrae fidei</em> a D. MARTINO conscriptum
agnovissem; obstupui sane, cur cum
toties Severus e prelis prodiret, illius ne mentio
quidem facta sit. Sed, ut arbitror, praeter characterum
antiquitatem, rei ipsius eos difficultas deterrebat.
Nec enim suis periodis, virgulis caeterisve
notulis contextus definiebatur: adeo ut quibusdam
ambiguus, aliis mancus, omnibus abstrusior appareret.
Nam cum summa brevitate rem omnium
difficillimam complectatur; quis inter dictiones incircumscriptas
adeo perplexas, quid certi elicere
potuisset? . . . Operae praetium igitur duxi suis punctis,
<nobr><sub></sub></nobr> quasi vinclis, effluentes dictiones cohibere, sicque
facile D. MARTINI <em>Confessionem</em> reddere. Et ne quid
deesset, annotatiunculas addidi, ne cujus vocis obscuritas
diutius lectorem suspenderet. Deinceps
vero noster editor Parisiensis libelli praestantiam
<nobr><sub></sub></nobr> edisserere pergens, complures haereses hac sua Confessione
B. Martinum evertere ostendit, Ebionis,
Cerinthi, Marcionis, Manetis, Apollinarii, Arii,
Macedonii ac Eunomii. Quibus enarratis, ita concludit:
Vides, Christiane lector, ut compendiose
multas haereses noster Martinus enecet? Illis quippe
temporibus exstitit, quibus aut qui Trinitatem, aut
qui unicam divinitatem evertere nitebantur, pullularunt . . . .
Expende vero quot schismata, factiones et
sectae, quo tempore floruit, emerserint: tum facile
agnosces non abs re hanc de Trinitatis et unius divinitatis
fide editam sententiam. Haec ille. Quae quidem
omnia si quis accurate perpendat, arguet enimvero,
mea quidem sententia, nonnullos viros eruditos
ejusmodi Confessionem minus recte suspectam
<nobr><sub></sub></nobr> habuisse; quae nimirum in primis vetustissimorum
codicum fide et auctoritate munitur: digna plane
quae eum <em>Expositione fidei</em> Gregorii Thaumaturgi
conferatur <small>[Note: <nobr><sub></sub></nobr> Vid. nostr. Bibl. PP. tom III, pag. 385.]</small>, si paucas demas duriusculas voces,
librariis forte vitio vertendas.</p>
<br><nobr><sub></sub></nobr> 
<br> <h4><center>SANCTI MARTINI
TRINAE UNITATIS ET UNIUS TRINITATIS
CONFESSIO. <strong>(C,S)*</strong> </center></h4>
<p><nobr><sub></sub></nobr> Clemens Trinitas est una divinitas, ut autem per
sacramentum cognoscatur: unitas est <small>[Note: <nobr><sub></sub></nobr> <em>Ab eo,</em> etc. Al. <em>ab eo qui est Spiritus sanctus,
a quo,</em> etc.]</small> ab eo qui est
sanctus, et spiritus: a quo, qui est, et unigenitus
sic exsistens divinae naturae, lucis, spiritus, a se,
se per naturam, per substantiam majestatis, potestatis,
virtutis, divinae lucis. Spiritus unus in duobus,
et uterque in id ipsum: pater in filio, filius in patre,
in sancto Spiritu. Sic tribus personis, confitemur
<small>[Note: <nobr><sub></sub></nobr> <em>Corpus praescientiae.</em> Id est, ipse qui praescit ab
aeterno omnia, cujus praescientia est ipsius substantia.
<strong>BEAUX.</strong>]</small> corpus praescientiae: quod super omnia, cuncta
concludit. In hoc mysterium ergo credimus, esse ex
nullis exstantibus cuncta orta, quod mysterium mens
humana concipere non potest, nec oratoria lingua
enarrare, neque diffusi sermonis bibliothecarum volumina,
si totum mundum libri repleant, divina
scientia non possit inenarrabilis enarrari: qui est
indicibilis, nullo modo possit describi, neque concludi
<nobr><sub></sub></nobr> aut verbum aut substantia propria divinitatis
suae. Qui est fons divinae lucis, luminis, suae substantiae,
naturae. Sileat lingua oratoria, quia deficit
sermo de indicibili: cum consummaverit mens humana
de divina majestate dicere, tunc incipit. Quanta
sit autem divina clementia, nemo scit, nisi qui
<nobr><sub></sub></nobr> genuit: et nemo comperit secreta patris, nisi is qui
per naturam, nascendi initium amisit. Omnis ergo
mansuetudo et modestia peritorum, convertatur ad
prophetam: et dominica auctoritate praesumat, dicendo:
<em>Credidi, propter quod locutus sum</em> <strong>(Psal. CXV,
10)</strong>. Quod autem per mysterium simplex sit professio,
ut fundamentum Ecclesiae, solidatae Apostolica auctoritate,
praedestinatio sequens praesumat, dicendo.
De caetero nemo mihi molestus sit, ego credo in
Christum, et hunc crucifixum. Quia cum confitetur
filium hominis, confitetur et sanctum Spiritum:
quia e sancto Spiritu, et Maria virgine mediator
nascitur: cum confitetur primogenitum, necesse est
de unigenito, qui testimonium dicat, unum et solum
sine origine esse: <small>[Note: <nobr><sub></sub></nobr> <em>Tertiam personam patrem.</em> Pater tertia est persona,
quia trium una est. <strong>ID.</strong>---Al. <em>unum et solum
sine origine esse in tertiam personam patrem.</em>]</small> tertiam personam patrem confitetur,
exsistentem divinae naturae, lucis. Spiritus
<nobr><sub></sub></nobr> ut dixi, qui secundum divinam naturam, ut supra
dixi, est unus in duobus, et uterque in id ipsum;
pater in filio, filius in patre, in sancto Spiritu <small>[Note: <nobr><sub></sub></nobr> <em>In sancta ecclesia.</em> Al. <em>unum in sancta ecclesia.</em>]</small> in
sancta Ecclesia. Nunc et in immortalia saecula saeculorum.
Amen.<span class="text-blue-600 font-bold"