SANCTI MARTINI
TRINAE UNITATIS ET UNIUS TRINITATIS
CONFESSIO. (C,S)* 
 Clemens Trinitas est una divinitas, ut autem per
sacramentum cognoscatur: unitas est  ab eo qui est
sanctus, et spiritus: a quo, qui est, et unigenitus
sic exsistens divinae naturae, lucis, spiritus, a se,
se per naturam, per substantiam majestatis, potestatis,
virtutis, divinae lucis. Spiritus unus in duobus,
et uterque in id ipsum: pater in filio, filius in patre,
in sancto Spiritu. Sic tribus personis, confitemur
 corpus praescientiae: quod super omnia, cuncta
concludit. In hoc mysterium ergo credimus, esse ex
nullis exstantibus cuncta orta, quod mysterium mens
humana concipere non potest, nec oratoria lingua
enarrare, neque diffusi sermonis bibliothecarum volumina,
si totum mundum libri repleant, divina
scientia non possit inenarrabilis enarrari: qui est
indicibilis, nullo modo possit describi, neque concludi
 aut verbum aut substantia propria divinitatis
suae. Qui est fons divinae lucis, luminis, suae substantiae,
naturae. Sileat lingua oratoria, quia deficit
sermo de indicibili: cum consummaverit mens humana
de divina majestate dicere, tunc incipit. Quanta
sit autem divina clementia, nemo scit, nisi qui
 genuit: et nemo comperit secreta patris, nisi is qui
per naturam, nascendi initium amisit. Omnis ergo
mansuetudo et modestia peritorum, convertatur ad
prophetam: et dominica auctoritate praesumat, dicendo:
Credidi, propter quod locutus sum (Psal. CXV,
10). Quod autem per mysterium simplex sit professio,
ut fundamentum Ecclesiae, solidatae Apostolica auctoritate,
praedestinatio sequens praesumat, dicendo.
De caetero nemo mihi molestus sit, ego credo in
Christum, et hunc crucifixum. Quia cum confitetur
filium hominis, confitetur et sanctum Spiritum:
quia e sancto Spiritu, et Maria virgine mediator
nascitur: cum confitetur primogenitum, necesse est
de unigenito, qui testimonium dicat, unum et solum
sine origine esse:  tertiam personam patrem confitetur,
exsistentem divinae naturae, lucis. Spiritus
 ut dixi, qui secundum divinam naturam, ut supra
dixi, est unus in duobus, et uterque in id ipsum;
pater in filio, filius in patre, in sancto Spiritu  in
sancta Ecclesia. Nunc et in immortalia saecula saeculorum.
Amen.<span class="text-blue-600 font-bold"