CAPUT VII. 
Primus omnium Ennius poeta romanus, Coenacula
maxima coeli simpliciter pronuntiavit, de lati situs nomine
, vel quia Jovem illic epulantem legerat apud
Homerum. Sed haeretici quantas supernitates supernitatum,
 et quantas  sublimitates sublimitatum in habitaculum
dei sui cujusque suspenderint, extulerint, expanderint,
mirum est. Etiam creatori nostro Enniana
coenacula  in aedicularum disposita sunt forma, aliis
atque aliis pergulis superstructis, et unicuique deo per
totidem scalas distributis, quot haereses fuerint. Meritorium
factus est mundus. Insulam Feliculam   credas
tanta tabulata coelorum;  nescio ubi. Illic enim
Valentinianorum Deus ad summas tegulas habitat.
Hunc substantialiter quidem ΑΙΩΝΑ ΤΕΛΕΙΟΝ appellant,
 personaliter vero  ΠΡΟΑΡΧΗΝ et ΤΗΝ ΑΡΧΗΝ,  etiam Bython ; quod in sublimibus
habitanti minime congruebat. Innatum, immensum,
infinitum, invisibilem, aeternumque definiunt: quasi
statim probent esse, si talem definiant qualem scimus
esse debere, ut sic  et ante omnia fuisse dicatur.
Sed ut sit expostulo : nec aliud magis in hujusmodi
denoto , quam quod post omnia inveniuntur,
qui ante omnia fuisse dicuntur,  et quidem non
sua. Sit itaque Bythos iste infinitis retro aevis in
maxima et altissima quiete, in otio plurimo, placidae
et, ut ita dixerim, stupentis divinitatis, qualem jussit
Epicurus. Et tamen quem solum volunt, dant ei
secundam in ipso et cum ipso personam, Ennoean,
quam et Charin et Sigen insuper nominant. Et forte
 accedunt in illa commendatissima quiete, monere 
eum de proferendo tandem initio rerum a semetipso.
Hoc vice seminis in Siges suae, veluti genitalibus 
vulvae locis, collocat. Suscipit illa statim, et praegnans
efficitur, et parit utique silentio Sige, et quem parit
Nus est, simillimum patri et parem per omnia. Denique
solus hic capere sufficit immensam illam et incomprehensibilem
magnitudinem patris. Ita et ipse
 Pater dicitur, et initium omnium, et proprie Monogenes.
Atquin non proprie, siquidem non solus agnoscitur
. Nam cum illo processit et foemina, Veritas
, Monogenes, quia prior genitus, quanto
congruentius Protogenes vocaretur! Ergo Bythos et
Sige, Nus et veritas,  prima quadriga defenditur
Valentinianae factionis, matrix et origo cunctorum.
Namque ibidem Nus simul ac cepit  prolationis
suae officium, emittit et ipse ex semetipso Sermonem
et Vitam, quae si retro non erat, utique nec in Bytho.
Et quale est, ut in Deo vita non fuerit! Sed et haec
soboles, ad initium universitatis, et formationem 
Pleromatis totius emissa, facit fructum, Hominem et
Ecclesiam procreat. Habes Ogdoadem, Tetradem duplicem,
 ex conjugationibus  masculorum et
 foeminarum; cellas, ut ita dixerim, primordialium
Aeonum: fraterna connubia valentinianorum deorum:
census omnis sanctitatis et majestatis haereticae:
nescio criminum an numinum turbam, certe
fontem reliquae foecunditatis .