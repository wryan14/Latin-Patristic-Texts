CAPUT XI. 
Igitur post Enthymesin extorrem, et matrem ejus
Sophiam conjugi reducem, ille iterum Monogenes,
ille Nus, otiosus plane de patris cura atque prospectu,
 solidandis rebus, et Pleromati muniendo,
jamque  figendo, ne qua ejusmodi rursus concussio
incuteret , novam excludit copulationem, Christum
et Spiritum Sanctum: turpissimum par duorum
masculorum: aut foemina erit Spiritus Sanctus: et
vulneratur a foemina masculus . Numen his datur
unum, procurare concinnationem  Aeonum. Et ab
ejus officii societate, duae scholae protinus, duae cathedrae,
 inauguratio quaedam dividendae doctrinae
Valentini.  Christi erat  inducere Aeonas naturam
conjugiorum (vides quam rem plane , et
innati conjectationem, et idoneos efficere generandi
in se agnitionem patris, quod capere eum non sit
neque comprehendere, non visu denique; non auditu
compotiri ejus, nisi per Monogenen.  Et tamen
tolerabo quod ita discunt  patrem nosse ne nossent
. Illam magis doctrinae denotabo perversitatem,
quod docebantur incomprehensibile quidem
patris, caussam esse perpetuitatis ipsorum: comprehensibile
vero ejus, generationis illorum et formationis
esse Rationem. Hac enim dispositione illud opinor
insinuatur, expedire  Deum non apprehendi:
siquidem inapprehensibile ejus, perpetuitatis est
 caussa: apprehensibile autem, non perpetuitatis, sed
nativitatis et formationis, egentium perpetuitatis.
Filium autem constituunt apprehensibilem patris.
Quomodo tamen apprehendatur, tum prolatus Christus
edocuit. Spiritus vero Sancti propria, ut de doctrinae
studio omnes peraequati,  gratiarum actionem
prosequi nossent, et veram inducerentur quietem .