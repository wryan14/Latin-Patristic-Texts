CAPUT XIII. 
Continet hic igitur ordo primam processionem pariter
et nascentium, et nubentium, et generantium
Aeonum: Sophiae ex desiderio patris, periculosissimum
casum, Hori opportunissimum auxilium, Enthymeseos
et conjunctae Passionis expiatum, Christi
et Spiritus Sancti paedagogatum, Aeonum tutelarem
 reformatum, Soteris pavoninum ornatum,  angelorum
comparatitium antistatum. Quod superest, inquis,
vos valete et plaudite. Imo quod superest,
inquam, vos audite et projicite. Caeterum, haec intra
coetum Pleromatis decucurrisse dicuntur; prima tragoediae
scena. Alia autem trans si parium cothurnatio
est, extra Pleroma dico: et tamen si talis sub sinu
patris intra ambitum Hori custodis, qualis extra jam
in libero, ubi Deus non erat?