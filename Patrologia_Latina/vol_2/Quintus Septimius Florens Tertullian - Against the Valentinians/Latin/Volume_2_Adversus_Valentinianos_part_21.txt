CAPUT XIV.  
Namque Enthymesi, sive jam Achamoth  (quod
abhinc scriptum, hoc solo ininterpretabili  nomine)
ut cum vitio individuae Passionis explosa est
in loca luminis aliena, quod Pleromatis res est, in
vacuum atque inane illud Epicuri, miserabilis etiam
de loco est. Certe ne forma nec facies ulla, defectiva
 scilicet et abortiva genitura . Dum ita
rerum habet, flectitur a superioribus Christus ,
deducitur per Horon, aborsum ut illud informet de
suis viribus solius substantiae non etiam scientiae
forma. Et tamen cum aliquo peculio relinquitur 
interim odor incorruptibilitatis, quo compos casus
sui, potiorum desiderio suppararetur. Hac misericordia
functus non sine Spiritus Sancti societate, recurrit
 Christus in Pleroma. Usus est rerum, ex liberalitatibus
quoque nomina accedere. Enthymesis de
actu fuit: Achamoth unde, adhuc quaeritur; Sophia
de Patre  manat; Spiritus Sanctus ex angelo
apud  Christum , a quo derelicta statim senserat
 desiderium. Itaque prosiluit et ipsa lumen ejus
inquirere; quem si omnino non noverat, ut invisibiliter
operatum, quomodo lumen ejus ignotum cum
ipso requirebat? Tamen tentavit, et fortasse apprehendisset,
 si non idem Horos, qui matri ejus tam
prospere venerat, nunc tam importune filiae occurrisset
, ut etiam inclamarit in eam, JAO, quasi
 Porro Quirites,  aut, Fidem Caesaris,  inde invenitur
Jao in Scripturis. Ita depulsa quominus pergere,
nec habens supervolare Crucem, id est Horon,
quia nullum  Catulli Laureolum fuerit exercitata, ut
destituta Passioni illi suae in trica multiplici atque perplexa
  , omni genere ejus coepit affligi: moerore,
quod non perpetrasset incoeptum: metu, ne sicut
luce, ita et vita orbaretur ; consternatione, tum
ignorantia. Nec ut mater ejus. Illa enim Aeon: at
haec pro conditione deterius: insurgente adhuc et
alio fluctu  conversionis scilicet in Christum, a quo
vivificata fuerat, et in hanc ipsam conversionem temperata
.