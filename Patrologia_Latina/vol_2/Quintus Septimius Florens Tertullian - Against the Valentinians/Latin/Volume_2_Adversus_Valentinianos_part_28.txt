CAPUT XXI. 
Interim tenendum, Sophiam cognominari et Terram
et Matrem, quasi Matrem terram, et quod magis
rideas, etiam Spiritum Sanctum. Ita omnem illi honorem
contulerunt foeminae, puto et barbam, ne
dixerim caetera. Alioquin Demiurgus adeo rerum non
 erat compos,  de animalibus scilicet censu  invaletudinis
 spiritalia accedere, ut se solum, ratus, concionaretur:
Ego Deus, et absque me non est (Esa. XLV,
6): certe tamen non fuisse se retro sciebat. Ergo et
factum intelligebat, et factitatorem facti esse quemcumque.
Quomodo ergo solus sibi videbatur, etsi non
certus, saltem suspectus de aliquo factitatore ?