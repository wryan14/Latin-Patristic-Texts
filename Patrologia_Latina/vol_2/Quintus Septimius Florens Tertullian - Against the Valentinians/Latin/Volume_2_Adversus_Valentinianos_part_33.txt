CAPUT XXVI. 
Sic et exitum singulis dividunt. Materiali quidem,
id est carnali, quem et sinistrum vocant, indubitatum
interitum; animali vero, quem et dextrum
appellant, dubitatum eventum, utpote inter materialem
spiritalemque nutanti, et illac debito qua plurimum
adnuerit. Caeterum spiritalem emitti in animalis
 comparationem,  et erudiri cum eo et exerceri in
conversationibus possit . Indiguisse enim animalem
 etiam sensibilium disciplinarum; in hoc et paraturam
mundi prospectam; in hoc et Soterem animalem
 in mundo repraesentatum, in salutem scilicet
animalis. Alia adhuc compositione monstruosum,
volunt illum  proficias  earum substantiarum
induisse, quarum summam saluti esset redacturus;
ut spiritalem quidem susceperit ab Achamoth, animalem
vero, quem mox a demiurgo induit , Christum:
caeterum corporalem, ex animali substantia,
sed miro et inenarrabili rationis ingenio constructum
, administrationis caussa  vim  contulisse
, quo congressui, et conspectui, et contactui
, et  defunctui  ingratis subjaceret.
Materiale autem nihil in illo fuisse, utpote salutis
alienum, quasi aliis? fuerit necessarius, quam egentibus
 salute. Et totum hoc, ut carnis nostrae habitum
alienando a Christo, a spe etiam salutis expellant .