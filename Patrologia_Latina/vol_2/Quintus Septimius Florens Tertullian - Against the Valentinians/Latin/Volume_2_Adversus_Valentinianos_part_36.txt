CAPUT XXIX. 
Colligam nunc ex disperso, ad concludendum, quae
de totius generis humani dispositione disserant. Triformem
naturam primordio professi, et tamen inunitatem
 in Adam inde jam dividunt per singulares generum
proprietates, nacti occasionem distinctionis hujusmodi
ex posteritate ipsius Adae, moralibus quoque
differentiis tripartitae. Cain, Abel, et Seth, fontes
quodammodo generis humani, in totidem derivant argumenta,
naturae atque essentiae.  Choicum,
   saluti degeneratum, ad Cain redigunt: Animale,
 mediae spei deliberatum , ad Abel componunt:
Spiritale, certae saluti praejudicatum, in Seth recondunt,
Sic et animas ipsas duplici proprietate discernunt,
 bonas et malas: secundum choicum statum ex
Cain, et animalem ex Abel , spiritalem ex Seth.
De obvenientia superducunt jam non naturam, sed
indulgentiam, ut quos Achamoth in  superioribus
 in animas bonas depluat, id est animali censui
inscriptas. Choicum enim genus, id est malas
animas nunquam capere salutaria. Immutabilem
enim et irreformabilem  naturam pronuntiaverunt.
Id ergo granum seminis spiritalis modicum et
parvulum jactu,  sed eruditu hujus fides augetur
atque provehitur, ceu  supra diximus: animaeque
hoc ipso ita caeteris praevertunt, ut Demiurgus
tunc ignorans magni eas fecerit.  Ex earum ergo
laterculo, et in reges, et in sacerdotes allegere consueverat:
quae nunc quoque si plenam atque perfectam
 notitiam apprehenderint istarum naeniarum ,
naturificatae jam spiritalis conditionis germanitate,
certam obtinebunt salutem, imo omnimodo debitam
.