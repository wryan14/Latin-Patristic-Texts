CAPUT XXXI. 
Superest de consummatione, et dispensatione mercedis.
Ubi totam messem Achamoth  seminis
sui presserit, dein colligere in horreum coeperit, vel
cum ad molas delatum, et defarinatum, in conspersionis
alvearia  absconderit, donec totum confermentetur
, tunc consummatio urgebit. Igitur
in primis ipsa Achamoth, de regione medietatis, de
tabulato secundo in summum transfertur, restituta
Pleromati: et statim excipit  compactitius 
ille Soter, sponsus scilicet: ambo conjugium novum.
 Et  hic erit in scripturis sponsus et sponsa,
et sponsale Pleroma. Credas  enim, ubi de loco in
locum transmigratur,  leges quoque Julias intervenire,
 sicut et coenam . Et Demiurgus tunc
de hebdomade sub coelesti  in superiora mutabit,
 in vacuum jam coenaculum matris,  sciens jam
nec videns illam. Nam si ita erat, semper 
ignorare maluisset .