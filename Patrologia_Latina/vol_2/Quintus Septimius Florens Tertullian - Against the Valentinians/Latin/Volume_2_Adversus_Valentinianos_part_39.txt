CAPUT XXXII. 
Humana vero gens  in hoc  exitus ibit;
choicae et materialis notae, in  totum interitum :
quia omnis caro foenum, et anima  mortalis
apud illos, nisi quae salutem fide invenerit. Justorum
animae, id est nostrae, ad Demiurgum in medietatis
receptacula, transmittentur. Agimus gratias, contenti
crimus cum Deo nostro deputari, quo ascensus .
Nihil animale in Pleromatis palatium admittitur, nisi
spiritale examen Valentini. Illic itaque primo despoliantur
homines ipsi, id est interiores. Despoliari
 autem est, deponere animas, quibus induti videbantur,
easque Demiurgo suo reddent, quas ab eo avertant
. Ipsi autem spiritus in totum fient intellectuales,
neque detentui, neque conspectui obnoxii:
atque ita invisibiliter in Pleroma recipientur. Furtim,
si ita est, quid deinde? Angelis distribuentur satellitibus
Soteris. In filios putas? Non. Sed in apparitores?
 Ne istud quidem. Sed in imagines?  Utinam vel
hoc. In quid ergo, si non pudet dicere? In sponsas.
Tunc illi Sabinas raptas inter se de matrimoniis
plaudent . Haec erit Spiritalium merces, hoc
praemium credendi. Fabulae tales utiles, ut Marcus,
aut Caius in hanc carnem  barbatus, et haec
omnia ; severus maritus, pater, avus, proavus,
certe quod sufficit masculus, in Nymphone 
Pleromatis ab angelo, tacendo jam dixi  et forsitan
parias aliquem Onesimum Aeonem. His nuptiis recte
deducendis, pro face et flammeo,  tunc credo ille
ignis arcanus erumpet, et universam substantiam depopulatus;
ipse quoque decineratis omnibus in nihilum
finietur;  et nulla jam fabula. Sed nae ego temerarius,
qui tantum sacramentum etiam inludendo
 prodiderim. Verendum mihi est, ne Achamoth, quae
se nec filio agnitam voluit, insaniat; ne Philetus
irascatur, ne Fortuna acerbetur. Et tamen homo
sum Demiurgi, illuc habeo devertere, ubi post excessum
 omnino non obnubitur : ubi superindui
potius  quam despoliari: ubi etsi despolior
sexui meo,  deputor angelis; non angelus, non
 angela.  Nemo mihi quicquam faciet, quem et
tunc masculum invenient .