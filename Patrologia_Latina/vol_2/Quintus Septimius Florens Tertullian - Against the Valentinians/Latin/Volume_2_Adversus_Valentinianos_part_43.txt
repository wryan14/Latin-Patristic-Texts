CAPUT XXXVI. 
Quanto meliores qui totum hoc taedium de medio
amoliti, nullum Aeonem voluerunt alium ex alio per
 gradus revera Gemonios structum, sed mappa
 (quod aiunt) missa, semel octojugem istam ex Patre
et  Ennoea ejus exclusam. Ex ipso denique ejus
motu nomina gerunt. Cum, inquiunt, cogitavit proferre,
hoc Pater dictus est. Cum protulit, quia vera
protulit, hic Veritas appellata est. Cum semetipsum
voluit probari, hoc homo pronuntiatus est. Quos autem
praecogitavit cum protulit, tunc Ecclesia nuncupata
est. Sonuit homo sermonem, et hic est primogenitus
filius: et sermoni accessit vita, et Ogdoas
prima conclusa est. Sed hoc taedium non  pusillum
.