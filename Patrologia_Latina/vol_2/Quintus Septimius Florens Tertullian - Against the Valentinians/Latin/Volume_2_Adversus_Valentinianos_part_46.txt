CAPUT XXXIX.  
De ipso jam Domino Jesu , quanta diversitas
scinditur?  Hi ex omnium Aeonum flosculis eum
construunt, illi ex solis decem constitisse contendunt,
quos Sermo et Vita protulerunt; inde et in ipsum
Sermonis et Vitae concurrerunt oculi: isti 
ex duodecim  potius, ex Hominis et Ecclesiae
foetu: ideoque Filium hominis aiunt  pronuntiatum;
alii a  Christo et Spiritu Sancto constabiliendae
 universitati  provisis, confictum: et jure ,
paternae appellationis haeredem. Sunt qui filium hominis
aliunde conceperint dicendum: quamquam  ipsum
Patrem pro magno nominis sacramento Homines
appellasse praesumpserint , ut quid amplius speres
de ejus Dei fide cui nunc adaequaris? Talia ingenia superfruticant
apud illos ex materni seminis redundantia.
Atque ita inolescentes  doctrinae Valentinianorum,
in silvas jam exoleverunt Gnosticorum .