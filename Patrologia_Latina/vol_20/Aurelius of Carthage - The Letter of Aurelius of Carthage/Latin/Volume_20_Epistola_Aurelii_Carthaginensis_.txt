PROLEGOMENA.
<br><small>(Biblioth. Vet. Patr. Galland. tom. VIII.)</small><br> </center></h4><nobr><sub></sub></nobr>  
<p><nobr><sub></sub></nobr> 1. Aurelius, totius Africae primas, inter illustres
Ecclesiae Patres et Doctores a sancto Fulgentio recensetur
his verbis <small>[Note: <nobr><sub></sub></nobr> Fulgent. de Veritat. praedest. et grat. lib. II,
num. 42.]</small>: Quis neget beatos episcopos
Innocentium Romanum, Athanasium Alexandrinum,
Eustathium Antiochenum, Gregorium
Nazianzenum, Basilium Caesariensem, Ambrosium
Mediolanensem, Hilarium Pictaviensem, Constantinopolitanum
Joannem, AURELIUM CARTHAGINIENSEM,
Augustinum Hipponensem, caeterosque pontifices
qui Ecclesias Dei vigilantissime gubernantes, aut nascentibus
aut jam natis haereticis habitante in se
sancto Spiritu restiterunt, nec veteres lupos ecclesiastico
gregi permittentes irrepere, nec novos perniciose
intra ovile dominicum latitare; quis, inquam,
istos neget vasa misericordiae, quae Deus praeparavit
in gloriam? Haec sanctus ille Ruspensis episcopus.
<nobr><sub></sub></nobr> Et jure quidem Aurelius Carthaginiensis
tanto praeconio dignatur. Primus enim omnium,
inquit vir doctissimus <small>[Note: <nobr><sub></sub></nobr> Noris. Hist. Pelag. lib. II, c. 8, sub fin.]</small>, adhuc silente Augustino,
Coelestium renuentem peccatum originis admittere
condemnavit, ejusque sectatores pluribus deinceps
synodis coactis sacro anathemate percussit. Hinc
sanctus Prosper in Carmine <em>contra Ingratos</em> cecinit
de Pelagianis in synodo ab eodem damnatis <small>[Note: <nobr><sub></sub></nobr> Prosp. carm. de Ingrat. vers. 90.]</small>:
<br>An alium in finem potuit procedere sanctum 
<br>Concilium, cui dux Aurelius, ingeniumque 
<br>Augustinus erat?<br> 
Donatistas praeterea universa fere Africa exclusit;
paganorum etiam templa in christianae religionis
usum redegit; ac in decem et septem plenariis ex
tota Africa conciliis orthodoxam doctrinam ac disciplinam
<nobr><sub></sub></nobr> egregiis legibus confirmavit.</p> 
<p>2. Porro de tempore quo sedit Aurelius, illud
primum constat eum anno 390 nondum fuisse ad
cathedram episcopalem evectum: eo enim anno,
concilio II Carthaginiensi XIV kal. Junii coacto
praefuit Genethlius ejus decessor, qui tamen postmodum
vitam clausisse comperitur: ut propterea
insequente anno 391 vel ut maxime 392 fuerit Aurelius
<nobr><sub></sub></nobr> episcopatum adeptus: quae est Tillemontii
sententia <small>[Note: <nobr><sub></sub></nobr> Tillem. Mem. Eccl. tom. VI, p. 159, et tom.
XII, p. 555.]</small>. Verum quo anno demum decesserit
idem Aurelius, non est adeo exploratum, ut certum
quidquam statui possit. In vivis agebat anno
427, quo sanctus Augustinus librum XXXII <em>de Civitate
Dei</em> litteris consignabat. Ibi enim verba faciens
de diaconis Carthaginiensis Ecclesiae <small>[Note: <nobr><sub></sub></nobr> August. lib. XXII de Civ. Dei cap. 8, n. 3.]</small>: <em>In quibus
erat,</em> inquit, <em>et ex quibus solus est nunc in rebus humanis,
jam episcopus cum honore a nobis debito nominandus,
Aurelius.</em> Idem evincitur ex ejusdem libro
II <em>Retractationum,</em> eo ipso anno exarato, ubi
haec habet <small>[Note: <nobr><sub></sub></nobr> Idem lib. II Retract. cap. 16.]</small>: <em>Propter haec venerabilis senex Aurelius,
Ecclesiae ipsius civitatis episcopus, ut hinc aliquid
scriberem jussit, et feci.</em> Praeterea vivebat
adhuc anno 429, quo scripta fuisse perhibetur ejusdem
Augustini epistola 231, ubi Darium monens de
<nobr><sub></sub></nobr> missis libris quos non petierat <small>[Note: <nobr><sub></sub></nobr> Idem epist. 231, n. 7.]</small>: <em>Hos omnes,</em> inquit,
<em>si dum es intra Africam legeris, judicium tuum
mitte de illis, aut mitte nobis, aut quo nobis a domino
fratre Aurelio mittatur, dimitte.</em> Ad haec, ut advertit
Norisius <small>[Note: <nobr><sub></sub></nobr> Noris. loc. cit.]</small> et post ipsum Pagius <small>[Note: <nobr><sub></sub></nobr> Pagi ad ann. 430, § 26.]</small> ac Tillemontius
<small>[Note: <nobr><sub></sub></nobr> Tillem. Mem. Eccl. tom. XII, p. 559.]</small>, ex Marii Mercatoris Commonitorio Theodosio
anno 429 oblato erudimur, Aurelium eo ipso
anno vitam adhuc egisse. Ibi enim dum meminit
hic scriptor Ambrosii, Innocentii, Zosimi, Theodori,
Prayli, eos <em>beatae recordationis</em> appellat: ubi
vero Aurelium nominat, non ita. Siquidem de Coelestio
Carthagine accusato: <em>De infra scriptis capitulis,</em> 
inquit, <em>apud Aurelium episcopum memoratae urbis,
per libellum a quodam Paulino diacono sanctae
memoriae Ambrosii Mediolanensis episcopi est accusatus.</em> 
<nobr><sub></sub></nobr> Quamobrem eo anno etiamnum superstes erat
Aurelius: qui tamen paulo post e vivis excesserit;
et quidem, ut videtur, insequente anno 430. Nam
ante pascha anni 431 sedebat Carthagine Capreolus,
ut ex ejus litteris in concilio Ephesino recitatis colligimus
<small>[Note: <nobr><sub></sub></nobr> Concil. Ephes. part. II, act. 1, p. 1074 tom. III
edit. Vers. Labb.]</small>. Quibus temporum rationibus subductis,
postquam annos ferme XL primatum Africae
tenuisset venerabilis senex, supremum diem obierit
<nobr><sub></sub></nobr> anno 430, quo item sanctus Augustinus spiritum
Deo reddidit: sed paulo ante, scilicet die 20 mensis
Julii, qua colitur ejus memoria in vetustissimo
Carthaginiensis Ecclesiae Kalendario a Mabillonio
edito, atque his verbis notatur <small>[Note: <nobr><sub></sub></nobr> Mabill. Analect. p. 164 edit. nov.]</small>: XIII <em>kal. Ag.</em> 
(sic) <em>Depositio sancti Aurili episcopi.</em></p> 
<p>3. Praeter allocutiones ad patres Africanos in Codice
ecclesiae Africanae relatas, varias scripsit epistolas
noster Carthaginiensis antistes, quas diligenter
recenset Tillemontius <small>[Note: <nobr><sub></sub></nobr> Tillem. Mem. Eccl. tom. XII, p. 556 seq.]</small>. Ex his una exstat
encyclica ad omnes episcopos per Byzacenam et Arzugitanam
provinciam constitutos, <em>de damnatione
Pelagii atque Coelestii haereticorum;</em> quam ex collectione
Cresconiana annalibus ecclesiasticis intexuit
magnus Baronius <small>[Note: <nobr><sub></sub></nobr> Baron. ad ann. 419, § 58.]</small>. Nos vero exemplar secuti sumus
ab eruditissimo viro Joanne Garnerio variis lectionibus
et notis illustratum, ex ejus Dissertatione 3,
ad Marium Mercatorem <em>de Constitutionibus Imp.
</em><nobr><sub></sub></nobr> <em>editis in causa Pelagianorum</em> descriptum. Est autem
epistolae subscriptio hujusmodi: <em>Dat. kal. Augusti
Carthagine, Monaxio et Plinta coss.</em> id est, anno 419.
Hinc ergo in nostro edito ex eo anno retrahenda
epistola cui est illigata, et serius collocanda; iis vel
maxime si animum adjicias, quae modo de sede Aurelii
episcopali edisseruimus. Caeterum ad ejusdem
epistolae commendationem plurimum facit, quod
<nobr><sub></sub></nobr> observat laudatus Garnerius <small>[Note: <nobr><sub></sub></nobr> Garner. in not. infra, p. 130, sub fin.]</small>, hanc nimirum
fuisse ad episcopos scriptam ab eo qui scientissimus
foret canonum, sanctitate eximius, retinentissimus
episcopalis dignitatis, Augustino in rebus agendis
conjunctissimus, et fere unus: ut scientia, sanctitas,
dignitatis studium, Augustini societas, tantam
Aurelii auctoritatem tribuant hac in parte, quanta
potest esse maxima, etiam ad praesulum exemplum.
Huc usque vir doctus.</p> 
<p>4. Neque hic demum praetereundum, complures
item epistolas ad eumdem Aurelium scripsisse viros
sanctitate ac doctrina praestantes, Innocentium I,
ejusque successorem Zosimum, Paulinum Nolanum,
Augustinum, Alypium, Joannem Chrysostomum,
alios <small>[Note: <nobr><sub></sub></nobr> Tillem. loc. cit.]</small>. Nostro quoque Aurelio idem S. Augustinus
magnum illud opus <em>de Trinitate,</em> nec non librum
<em>de Gestis Pelagii,</em> aliumque <em>de Opere monachorum,</em> 
honoris gratia inscripsit. Quid plura? ut verbis tandem
<nobr><sub></sub></nobr> scriptoris eminentissimi orationem concludam
<small>[Note: <nobr><sub></sub></nobr> Noris loc. cit.]</small>: Tantum ab universis illarum provinciarum
episcopis uni Aurelio tributum est, ut in concilio
Carthaginiensi, Honorio VII et Theodosio II celebrato,
Patres haec eidem dixerint: <em>Placuit etiam petitu
omnium, ut epistolis omnibus de concilio dandis</em> 
SANCTITAS TUA SOLA <em>subscribat.</em></p> 
<br><nobr><sub></sub></nobr> 
<br> <h4><center>SANCTI AURELII
CARTHAGINENSIS EPISCOPI
EPISTOLA AD OMNES EPISCOPOS PER BYZACENAM
ET ARZUGYTANAM PROVINCIAM CONSTITUTOS.
<br><small>(Indidem pag. 129)</small><br>. <strong>(C)</strong> </center></h4> 
<br> <h4><center><em>De damnatione Pelagii atque Coelestii haereticorum.</em></center></h4> 
<p>Dilectissimis ac desiderabilibus fratribus ac consacerdotibus,
<small>[Note: <nobr><sub></sub></nobr> Praefuit Donatianus Ecclesiae Teleptensi, totique
Byzacenae provinciae, in qua duas videtur hoc anno
habuisse synodos, alteram ante Pascha, alteram
circiter autumni tempus. In illa excepit legationem
provinciae proconsularis, qua functi sunt Vincentius
Culusitanus, et Fortunatianus Neapolitanus: in
ista accepit litteras Aurelii cum Honorii constitutione.
Prioris acta habentur in secundo tomo maximae Collectionis
conciliorum; posterioris nihil superest.
Verum in prioris consignatione opinor irrepsisse
mendum: neque enim haberi potuit VI kalendas
Martias; incidisset enim in Quadragesimae diem nonam,
Pascha incidente in diem 30 Martii. Atque
ita, quod abnorme fuisset his temporibus, abfuissent
Patrum media pars a suis Ecclesiis, magnam
partem Quadragesimae. Neque vero mendum satis
<nobr><sub></sub></nobr> emendaveris, si, quod pronum videtur, restitueris
decadis notam X, habitamque dixeris synodum XVI,
kalend. Martias. Nam et haec dies fuerit prima Quadragesimae,
qua nefas esset episcopis abesse a suis
Ecclesiis. Quod si servata numerali nota VI, pro
Martiis kalendis reponantur Februariae, atque ita
<nobr><sub></sub></nobr> synodus habita dicatur die 27 Jan., sic omnia belle
congruent: nam servatus fuerit canon Nicaenus, de
cogenda suae provinciae synodo a primatibus ante
Quadragesimam Paschae; et feria secunda, datum fuesynodo
initium, quod solemne; et Patres suis
Ecclesiis interfuerint principio Quadragesimae.
Donatianus porro celebre in Africana Ecclesia
gessit nomen: namque interfuit concilio Carthag.
ante Collationem ann. 411, concilio Africano cum Aurelio
praefuit ann. 418, Teleptense concilium coegit
ann. 419, eodem anno praesedit cum Aurelio concilio
Africano, canonesque praecedentium synodorum recognovit,
et secundus post Aurelium subscripsit.
Occasione Donatiani Teleptensis emendandum
est, quod Binio et Christophoro Justello subrepsit,
quasi Donatianus, non aetatis jure, sed civitatis,
<nobr><sub></sub></nobr> primatum suae provinciae obtinuerit: id enim omnino
veritati pugnat, quandoquidem in synodica
concilii Byzaceni, primas Muzonius appellatur tantum
senex, ut solent alii, qui reliquis provinciis
praeter proconsularem, praeerant privilegio aetatis.]</small> DONATIANO primae sedis, <small>[Note: <nobr><sub></sub></nobr> Ex novem episcopis, quorum nomina inscribuntur
<nobr><sub></sub></nobr> epistolae, quinque nominantur in concilio
Teleptensi, Donatianus, Januarianus, Felix, Januarius,
et Victor; reliquorum quatuor, Palatini,
Primiani, et utriusque Cajani nulla fit mentio. Crediderim
ego, utrumque Cajanum atque etiam Primianum
pertinuisse ad Arzugitanam seu Tripolitanam
provinciam. Palatinus Byzacenus fuit. Erat autem
Januarianus Tubulbacensis, Felix Segermitenensis,
Januarius Cenculianensis, Palatinus Bosetensis,
Victor Culletensis, vel Bahanensis Ecclesiae
praesul.]</small> JANUARIANO,
<nobr><sub></sub></nobr> FELICI, PALATINO, <small>[Note: <nobr><sub></sub></nobr> Mss. Magd., <em>Primino, Gajano,</em> etc. Uss., <em>Gatano.</em> Bal., <em>Galano,</em> etc.]</small> PRIMIANO, CAJANO, et
alii CAJANO, JANUARIO, VICTORINO, et caeteris per
<nobr><sub></sub></nobr> tractum provinciae Byzacenae et Arzugitanae constitutis,
AURELIUS episcopus.</p> 
<p> <small>[Note: <nobr><sub></sub></nobr> Digna sunt duo, quae hic observentur. Alterum,
appellari priore loco Coelestium, tum Pelagium, licet
ille foret discipulus, hic magister. An quod Coelestius
<nobr><sub></sub></nobr> presbyter, Pelagius erat tantum monachus?
An quod totum pondus negotii, latente Hierosolymis
Pelagio, jamdudum in Coelestium incubuerat,
postquam ex discipulo <em>totius agminis ductor</em> factus
esset, ut loquitur Hieronymus <strong>(Epist. ad Ctesiph.)</strong>?
An quod Afris cum Pelagio ipso rei nihil fuerat,
plurimum cum Coelestio? An quod de gratia tunc
minus, quam de peccato originali quaestio fervebat,
quae pars erroris Coelestio defendenda, quasi sortitione
obvenerat?
Alterum, nullam fieri tota Aurelii epistola mentionem
octo canonum adversus haeresim constitutorum
in posteriore concilio plenario, idcirco certe,
quia non ipsis subscribendum erat, sed tractoriae
Zosimi pontificis, qua continebatur utriusque haeretici
tota caussa, sententiaque simul Ecclesiae catholicae,
ambos cum suis dogmatibus damnantis.]</small> Super Coelestii et Pelagii damnatione, eorumque
<small>[Note: <nobr><sub></sub></nobr> Magd., Bal., Uss., <em>dogmatibus,</em> minus apposite
ad historiam.]</small> dogmatis, participem se sancta dilectio vestra
<small>[Note: <nobr><sub></sub></nobr> Illo nempe, quo aecepta est catholica Zosimi
tractoria, cum privatis ad Afros litteris, et unde
<nobr><sub></sub></nobr> post receptam, communi omnium subscriptione,
sedis apostolicae sententiam, actae sunt laudibus cumulatae
gratiae fidei vindici. Huic autem concilio,
quod decimo quinto loco posuimus (<em>Dissert. de synodis</em>),
interfuit Donatianus Teleptensis primae sedis
in provincia Byzacena episcopus.]</small> in plenario concilio fuisse commeminit, dilectissimi
ac desiderabiles Fratres. Sed quoniam, pro
honore Dei, <em>in cujus manu cor regis est constitutum</em> 
<strong>(Prov. XXI, 4)</strong>, gloriosissimorum principum Christianorum
fidem rectam et catholicam <small>[Note: <nobr><sub></sub></nobr> Magd., <em>constituentium.</em> De industria forte peccaverunt
heterodoxi, prae adulatione erga principes.]</small> custodientium
<small>[Note: <nobr><sub></sub></nobr> Nomen auctoritatis positum est ad significandam
constitutionem, usu non infrequente codicis Theodosiani:
idem enim adhibetur ad significandam legem,
<em>leg. unic. de centur.</em> et pro rescripto, <em>leg.</em> 31
<em>de petit. cap.</em> 5. Hinc apud Collectorem appendicis
additae ad epistolam Coelestini ad Galliarum episcopos,
dicta est <em>regularis auctoritas,</em> pro decretali
sententia.]</small> accessit auctoritas, quam per humilitatem
meam universis coepiscopis <small>[Note: <nobr><sub></sub></nobr> In omnibus editis codicibus legitur, <em>voluit intimari;</em> 
sed Latinitatis leges coegerunt pluralem numerum
pro singulari reponere.]</small> voluerunt intimari:
idcirco honorabilem fraternitatem vestram, missis
exemplaribus, instruere festinavi, ne quid mali,
<nobr><sub></sub></nobr>  <small>[Note: <nobr><sub></sub></nobr> Magd., <em>provinciarum supradictarum.</em> Bal., <em>provinciae
supradictorum,</em> omnes non male.]</small> in aliqua parte provinciae, ex supradictorum serpentina
persuasione, <small>[Note: <nobr><sub></sub></nobr> Haeresim dicit exclusam ab universali Ecclesia,
quam damnatam sciebat a sede apostolica; missas
enim ad universos orbis episcopos litteras non dubitabat
<nobr><sub></sub></nobr> subscribendas fore ab omnibus catholicae
partis episcopis. Eodem sensu, qui communis omnium
hujus aevi, scripsit Possidius, Honorium imperatorem
secutum fuisse catholicae Ecclesiae judicium,
tunc cum secutus est latam a summis duobus
pontificibus sententiam: perinde quasi ea aetate,
unum idemque haberetur Ecclesiae catholicae, et sedis
apostolicae judicium in rebus fidei.]</small> ab universali Ecclesia totius
orbis exclusa, fortasse subrepat.</p> 
<p>Ob hoc ergo <small>[Note: <nobr><sub></sub></nobr> Necessitatem exigendae in causa Pelagianorum
subscriptionis, de qua est tota constitutio, explicuimus
prolixe in dissertatione singulari super ea re
<strong>(Cap. 2)</strong>, omnesque necessitatis causas revocavimus
ad unam praecipue Pelagianorum pertinaciam. Et
<nobr><sub></sub></nobr> vero, ut nulla fuit haeresis versuta magis, artibusque
instructa malignioribus, quam Pelagiana, ita neque
ulla pertinacior adversus omnes Ecclesiae saeculique
vires.]</small> tam necessaria constitutio Christianorum
principum charitatem vestram latere non
debet, et ad me ab eis datae <small>[Note: <nobr><sub></sub></nobr> Quae litterae intelligantur, non satis apertum
est. An aliquae a constitutione diversae? favet orationis
series. An quae forent eaedem cum ipsa constitutione?
forma litterarum ita docet. An prima constitutio,
quam pertinax malum geminari coegit, quaeque
cum epistola, id est, cum secunda constitutione
ad Aurelium missa sit? probabile admodum
est. An denique cum epistola ad Aurelium venit simul
ad vicarium Africae mandatum principis aut
edictum praefecti praetorii cujus utriusque exemplaria
directa sint ad coepiscopos? id dictu verius.]</small> litterae: quarum simul
exemplaribus lectis, quemadmodum subscribere
unusquisque vestrum debeat, dilectio vestra
cognoscet, sive quorum synodalibus gestis subscriptio
jam tenetur, sive qui non potuistis eidem
<small>[Note: <nobr><sub></sub></nobr> Quod concilium plenarium, aut quis potius concilii
plenarii consessus significetur, explicuimus,
non sine laboriosa inquisitione, in dissertatione de
synodis: ostendimus enim in tertio consessu concilii
ann. 418 habiti subscriptum fuisse acceptae Zosimi
<nobr><sub></sub></nobr> tractoriae, actasque pro damnatis haereticis pontifici
gratias, easque, ut par erat, amplissimas.]</small> plenario totius Africae interesse concilio; quo, cum
in supradictorum haereticorum damnatione, omnium
vestrum fuerit <small>[Note: <nobr><sub></sub></nobr> Bal., <em>integrata,</em> minus apposite ad historiam, et
mentem scribentis. Vide notas.]</small> integra <small>[Note: <nobr><sub></sub></nobr> In appendice Salviani a Baluzio editi legitur
<em>integrata,</em> apud reliquos editores <em>integra:</em> utrobique
non improbabili sensu, quamquam secundo meliore,
quandoquidem universos alloquitur Aurelius,
et ab omnibus poterat integram, a paucis integratam
subscriptionem exigere. Quae vero subscriptio
censeri debeat integra, definit Leo Magnus
<strong>(Epist. 86)</strong> de Pelagianis scribens ad Nicetam Aquileiensem.]</small> subscriptio, <small>[Note: <nobr><sub></sub></nobr> Causas affert exigendae ab omnibus episcopis
subscriptionis in hoc negotio, nempe quod non immerito
quidam haberentur suspecti nomine, vel
<em>dissimulationis,</em> cum sinerent secretis tractatibus homines,
nova et inusitata meditantes, occultare sacrilegium
publica auctoritate damnatum; vel <em>negligentiae,</em> 
ut qui pravas haereticorum disputationes
publica oppugnatione non destruerent, vel <em>occultae
pravitatis,</em> propter tacitum consensum, quo
<nobr><sub></sub></nobr> astruerent damnatos errores. Unicus autem poenae,
quam maximam Imperator minaretur, vitandae modus
fuit integra subscriptio, id est, qua pateret
mens pura: una enim eademque culpa est eorum,
qui aut dissimulando conniventiam, aut non damnando
favorem noxium praestiterunt.
Sub finem observa, quod facit ad commendationem
epistolae, hanc ad episcopos scriptam ab eo,
<nobr><sub></sub></nobr> qui scientissimus foret canonum, sanctitate eximius,
retinentissimus episcopalis dignitatis, Augustino in
rebus agendis conjunctissimus, et fere unus: ut
scientia, sanctitas, dignitatis studium, Augustini
societas, tantam Aurelio auctoritatem tribuant hac
in parte, quanta potest esse maxima, etiam ad
praesulum exemplum.]</small> nihil omnino
<nobr><sub></sub></nobr> sit, <small>[Note: <nobr><sub></sub></nobr> Magd., <em>imbecillius sive dissimulationis,</em> omnino corrupte.]</small> unde ullius, vel dissimulationis, vel negligentiae,
vel occultae forsitan pravitatis, aliqua videatur
merito remansisse suspicio.</p> 
<p><nobr><sub></sub></nobr> (<em>Et alia manu:</em>) Opto, Fratres, bene vivatis mei
memores. Dat. Kalend. Augusti, Carthagine, Monaxio
et Plinta coss.</p> 
<br><nobr><sub></sub></nobr> 
<br> <h4><center>SYNODICA AURELII CARTHAGINENSIS EPISCOPI.
<br><small>Ex libello synodico, apud Labb. Concil. tom. II, col. 1184.</small><br> <strong>(S)</strong> </center></h4> <small>[Note: <nobr><sub></sub></nobr> The Latin and Greek versions of the following document are printed in parallel in Migne.]</small> 
<p><nobr><sub></sub></nobr> <b>Θεοδοσίου γοῦν καὶ Νεκταρίου μεθαρμοσθέντων πρὸς τὰ οὐρανία, τοῦ μὲν τὴν βασιλείαν ὁ υἱὸς Ἀρκάδιος διαδέχεται, Γρατιανοῦ δὲ, ὁ ἀδελφὸς Ἀρκαδίου Ὁνόριος. Ἐν οἷς χρόνοις ἐν Καρθαγένῃ σύνοδος τοπικὴ καὶ ἱερὰ συναθροίζεται, πατέρων ἑκατὸν εἴκοσι καὶ ἑπτὰ συνέλευσιν φέρουσα· κατὰ εἰδόλων</b> [Legisse videtur interpres
<b>εἰδωλολατρῶν] Δονατιστῶν, καὶ ἄλλης ἑκάστης αἱρέσεως, καὶ τῶν ἐν τόποις ἐκείνοις ἀτόποις σφαλμάτων, τὰς πράξεις ποιήσασα. Ἧς ἡγεῖτο Αὐρήλιος ὁ Καρθαγὲνης ἐπίσκοπος. Καὶ κανόνας ἱεροὺς ἐκθεμένη καὶ θείους, ἕως καιρῶν τοῦ μικροῦ Θεοδοσίου διήρκεσε.</b></p> 
<p><nobr><sub></sub></nobr> Theodosio igitur et Nectario ad coelestia translatis,
in illius quidem imperium filius Arcadius successit,
ut in Gratiani Honorius, Arcadii frater. Quo
tempore Carthagine Synodus provincialis et sacra
congregata fuit, patrum centum viginti et septem
conventum prae se ferens, quae contra idololatras
Donatistas, et aliam quamcumque haeresin, et alia
illorum locorum errata, actiones instituit: cui praefuit
Aurelius Carthaginensis episcopus. Canones sacri
et divini, quos illa edidit, ad Theodosii usque
minoris tempora obtinuerunt.</p> 
<small>[Note: <nobr><sub></sub></nobr> <em>Ad nos pervenerunt quoque multa dicta S. Episcopi in Collatione Carthaginensi contra Donatistas: quam
adisis inter monumenta ad horum haereticorum historiam spectantia Patrol. tom XI, col. 1223 seqq.</em>]</small>
<br> <h4><center>APPENDIX. </center></h4><nobr><sub></sub></nobr>  
<br><nobr><sub></sub></nobr> 
<br> <h4><center>MONITUM IN EPISTOLAM SEQUENTEM. </center></h4> 
<p>Quam evidentibus signis haec epistola spuritatis
arguatur exponit Baronius ad annum 374, num. 40,
haec edisserens:</p> 
<p>Ejusdem anni consulibus datae habentur litterae
nomine Damasi ad Aurelium episcopum Carthaginensem,
positae ab Isidoro Mercatore in suae collectionis
exordio; quas praecedunt litterae ejusdem
Aurelii nomine ad Damasum primo scriptae, quibus
petierat ab apostolica sede ad se mitti decreta Romanorum
pontificum. At quid opus fuit (pace illius
dixerim) mendaciis exornare vestibulum amplae domus,
ut in non levem suspicionem adducat caetera
quae habentur? Quo modo, quaeso, potuit Aurelius
episcopus Carthaginensis scripsisse ad Damasum Romanum
pontificem, et hunc ad illum litteras reddere
hoc potissimum anno, sub his praesertim consulibus,
si adhuc cum S. Augustinus factus Christianus
est, reversus in Africam, reperit dictum Aurelium
<nobr><sub></sub></nobr> diaconum agere Ecclesiae Carthaginensis, post
aliquod vero temporis spatium factum esse ejusdem
civitatis episcopum? Testatur id quidem ipse Augustinus,
ac disertis plane verbis, cum in commentario
de Civitate Dei meminit de reditu suo ex
<nobr><sub></sub></nobr> transmarinis partibus Carthaginem, recensetque miraculum
illud de Innocentio ex incurabili morbo sanato,
atque demum haec ait: <em>Visitabant eum quotidie
sancti viri, episcopus tunc Uzalensis beatae memoriae
Saturninus, et presbyter Gelosus, ac diaconi Carthaginensis
Ecclesiae, in quibus erat, et ex quibus solus
est nunc in rebus humanis jam episcopus cum honore
a nobis debito nominandus Aurelius; cum quo recordantes
mirabilia opera Dei, de hac re saepe collocuti
sumus, eumque valde meminisse, quod commemoramus,
invenimus.</em> Ita ipse. Vides igitur ad quanto
posteriora tempora sit referendus Aurelii Carthaginensis
episcopatus; et quam longe absit, ut ipse jam
episcopus hoc anno ad Damasum scripserit, vel acceperit
a Damaso litteras: cum certum sit, reditum
Augustini in Africam, postquam Christianus jam
effectus Mediolano recesserat, et a portu Romano
solverat, contigisse anno Domini trecentesimo octogesimo
nono; ut appareat nec post annos quindecim
Aurelium creatum esse episcopum Carthaginensem,
<nobr><sub></sub></nobr> sed perseverasse diaconum. Vides igitur quo modo
recta temporum norma tortuosa aliorum figmenta
improbentur: ut non mireris, si in dignoscenda
certa temporum ratione crebrius atque solertius occupemur.</p> 
<br><nobr><sub></sub></nobr> 
<br> <h4><center>EPISTOLA AURELII DAMASO PAPAE. <strong>(S)*</strong> </center></h4> 
<p>Beatissimo papae DAMASO AURELIUS Carthaginensis
episcopus.</p> 
<p>Gloriam apostolicae sedis, et vestrae sublimitatis
gratiam nostra humilitas exoret [<em>F.</em> exorat], ut statuta,
quae reperire poteritis, post finem beati principis
apostolorum Petri, usque ad vestrae sanctitatis principium
juxta apostolicae sedis auctoritatem, quam cognovimus
per vestrae sapientiae sanctitatem gubernari,
<nobr><sub></sub></nobr> nobis scripta mittere dignemini: quatenus per
vestrae sanctitatis nobilitatem atque prudentiam
nosse valeamus, quae in praefecta sancta sede supra
dictis temporibus sunt decreta, et qui adversus canonum
apostolorum instituta gesserunt, cognoscantur.
Bene vale, sanctissime papa, et ora pro nobis
amantissime pater. Data octavo kalendas Martii.
Idem lecta Romae, quinto nonas Maii.</p> 
<small>[Note: <nobr><sub></sub></nobr> (Responsio supposita Damasi Aurelio legi potest
tom. XIII inter apocrypha scripta S. Papae.)]<span class="text-blue-600 font-bold"