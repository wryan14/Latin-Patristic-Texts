<h4><center>III.
LIBELLUS FIDEI. <strong>(C,S)*</strong> </center></h4> <center>III.
LIBELLUS FIDEI. <strong>(C,S)*</strong> </center> <p><nobr><sub></sub></nobr> Credimus <small>[Note: <nobr><sub></sub></nobr> <em>Unum.</em> Codd. Vat. et Vallic., <em>in unum.</em> Mox, <em>in
unum unigenitum Filium ejus Jesum Christum Deum.</em>]</small> unum Deum, Patrem omnipotentem,
et unum unigenitum Filium ejus Deum et Dominum
Salvatorem nostrum, et Spiritum sanctum Deum:
non tres Deos Patrem et Filium et Spiritum sanctum,
sed unum Deum esse confitemur. Non sic unum
Deum, quasi solitarium, nec eumdem, qui <small>[Note: <nobr><sub></sub></nobr> <em>Ipse sibi.</em> Codd. Lucens., <em>ipse sit Pater, sit ipse et
Filius.</em>]</small> ipse
sibi Pater sit, ipse et Filius; sed Patrem verum,
qui genuit Filium verum, <small>[Note: <nobr><sub></sub></nobr> <em>Ut est D.</em> Crab., <em>id est Deum de Deo.</em>]</small> ut est Deus de Deo, lumen
de lumine, vita ex vita, perfectum de perfecto,
totum a toto, plenum a pleno; non creatum, sed
genitum; non ex nihilo, sed ex Patre, <small>[Note: <nobr><sub></sub></nobr> <em>Unius subst.</em> Quesn., <em>et unius subst.</em> Conjunctionem
omittunt nostri codd. et Crab.]</small> unius substantiae
cum Patre: <small>[Note: <nobr><sub></sub></nobr> <em>Spiritum vero sanctum D.</em> Ita cum Crab. codd.
mss. Apud Quesn., <em>et Spiritum sanctum verum Deum.</em>]</small> Spiritum vero sanctum Deum,
non ingenitum, neque genitum; non creatum, nec
factum; sed Patris et Filii, semper in Patre, et Filio <small>[Note: <nobr><sub></sub></nobr> <em>Coaeternum.</em> Crab. cum plerisque nostris codd.
alia interpunctione, <em>coaeternum veneramur, unum tamen
Deum.</em>]</small> 
coaeternum. Veneramur tamen unum Deum: <small>[Note: <nobr><sub></sub></nobr> <em>Quia.</em> Crab., <em>qui.</em> Mox Lucens., Vallic. et uterque
Vat., <em>Deus natus est Filius.</em>]</small> quia
<nobr><sub></sub></nobr> ex uno Patre totum quod Patris est, natus est Filius
Deus; et in Patre totum quod inest, <small>[Note: <nobr><sub></sub></nobr> <em>Totum gen.</em> Vat. 1342, <em>totum genuit in Filium.</em> 
Vallic. et alius Vat., <em>totum ingenitum, et in Filium.</em>]</small> totum genuit
Filium. Pater Filium generans non minuit, nec amisit
plenitudinis suae deitatem: totum autem <small>[Note: <nobr><sub></sub></nobr> <em>Quod Deus Pater est.</em> Ita codd. Vind. ac Thuan.
consentientibus caeteris omnibus aliarum collectionum.
<nobr><sub></sub></nobr> Unus Quesn., <em>quod Pater est Deus, idem esse
et Filium . . . certissime tenemus.</em>]</small> quod
Deus Pater est, id esse et Filium ab eo natum, certissime
tenentes. Cum Spiritu sancto unum Deum
piissime confitemur JESUM CHRISTUM Dominum nostrum,
Dei Filium, per quem omnia facta sunt, quae
in coelis et quae in terra, visibilia et invisibilia:
propter nostram salutem descendit de coelo; qui
<nobr><sub></sub></nobr> numquam desierit esse in coelo: natus de Spiritu
sancto ex virgine Maria. Verbum caro factum non
amisit quod fuerat, sed coepit esse quod non erat.
<small>[Note: <nobr><sub></sub></nobr> <em>Non demut.</em> Sic omnes nostri codd. et Thuan.
Quesn., <em>non demutatum, sed permanens. Credimus
hominem natum.</em>]</small> Non demutatum sed permanentem etiam hominem
natum, non putative, sed vere; non aerium, sed corporeum;
non phantasticum, sed carneum; ossa, sanguinem,
sensum et animam habentem; <small>[Note: <nobr><sub></sub></nobr> <em>Ita verum D.</em> Melior videtur lectio cod. Lucens.,
<em>ita verum hominem et verum Deum intelligimus, ut
verum Deum verum hominem fuisse nullo modo ambigamus
confitendum.</em>]</small> ita verum
Deum et verum hominem intelligimus: ita verum
hominem verum Deum fuisse nullo modo ambigimus.
Confitendum est hunc eumdem Dominum nostrum
JESUM CHRISTUM adimplesse legem et prophetas,
passum sub Pontio Pilato, <small>[Note: <nobr><sub></sub></nobr> <em>Crucifixum,</em> Quesn., <em>crucifixum et mortuum.</em>]</small> crucifixum secundum
Scripturas, mortuum et sepultum secundum Scripturas,
tertia die a mortuis surrexisse, assumptum
in coelos, sedere ad dexteram Patris; inde venturum
<nobr><sub></sub></nobr> judicare vivos et mortuos exspectamus. In hujus
morte et sanguine mundatos <small>[Note: <nobr><sub></sub></nobr> <em>Mundatos remiss.</em> Quesn. inserit <em>confitemur.</em>]</small> remissionem peccatorum
consecutos; resuscitandos nos ab eo in his
corporibus et in eadem carne qua nunc sumus; sicut
et ipse in eadem carne qua natus est et passus et
mortuus, resurrexit: et animas cum hac carne <small>[Note: <nobr><sub></sub></nobr> <em>Vel corpora nostra.</em> Haec verba delevit Quesn.
licet fateatur illa exhiberi in duobus Thuan. uti in
omnibus nostris quinque codd. diversarum collectionum
leguntur. Solus Lucens. post <em>vel corpora
nostra</em> subjicit <em>accepimus.</em> Melius Vallic. et Vat., <em>accepturos,</em> 
deleto in fine verbo <em>recepturos:</em> pro quo
Quesn., <em>recepturas.</em>]</small> vel
corpora nostra ab eo, aut vitam aeternam, praemium
boni meriti, aut sententiam pro peccatis aeterni supplicii
recepturos.</p>