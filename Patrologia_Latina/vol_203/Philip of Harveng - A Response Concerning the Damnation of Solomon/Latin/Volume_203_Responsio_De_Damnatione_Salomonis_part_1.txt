PROLOGUS. 
 Facile est de obscuris quibuslibet utcunque disputare;
cum nullus disputanti praesumit obviare. Cum
vero aliquid dubium in lucem producere quis conatur,
et ejus conatibus aperte quilibet reluctatur:
apud auditores major dubitatio generatur: dum cui
potius credendum sit, ignoratur, nisi forte alter
 eorum pluribus et validioribus testimoniis convincatur.
In hac igitur secunda responsione, orandus
est Deus, ut gressus meos dirigat in semita veritatis
et vera quae dixero, muniat invictae patrocinio firmitatis.