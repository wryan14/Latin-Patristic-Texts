ALIA ALLEGORIA. </center></h4>
<p>Si essemus digni audire vocem illius tubae coelestis
quam audivit Joannes, sicut ipse dicit in libro Apocalypsis,
quae ad eum locuta est, dicens: Ascende huc
et ostendam tibi quae oportet fieri posthaec <strong>(Apoc IV)</strong>,
et si cum eo ipso possemus esse in spiritu, hoc est, ex
toto effici spirituales, ut nihil carnale, nihil terrenum
<nobr><sub></sub></nobr> <strong>343</strong> in nobis penitus remaneret, tunc possibilitas
nobis subjaceret, quatenus figuram hujus statuae
allegorico sensu referremus ad textum totius divinae
Scripturae. Igitur quoniam Genesis librum principium
divinarum Scripturarum esse non ignoramus,
non immerito per eumdem librum caput hujus statuae
intelligimus. Et quia Evangelium, quod Dominus
Jesus Christus condidit, semper in Veteri
Testamento absconditum fuit, sicut Ezechiel propheta
testatur <strong>(cap. I)</strong>, qui rotam in rotam, hoc est Evangelium
in veterem legem se vidisse profitetur. Bene
quidem Evangelium idem eidem libro Genesis in
parte capitis sociamus, quia legem et Evangelium
idem per omnia sonare, itidem prorsus continere,
licet dissimilibus verbis, non dubitamus. Sicut ergo
<nobr><sub></sub></nobr> per librum Genesis, et per Evangelium, hujus statuae
caput intelligitur, sic justum est ut per libros
prophetarum pectus ejusdem accipiatur. In pectore
enim secreta consilia absconduntur, et sancti prophetae
secreta consilia Dei antequam evenirent,
praescisse dignoscuntur. Unde unus ex eisdem prophetis
dicebat: Consilium tuum, Domine, antiquum
verum fiat <strong>(Isa. XXV)</strong>: quia vero, ut supra jam
diximus, in brachiis solet labor humanus designari,
per librum Psalmorum possunt quidem recte brachia
hujus statuae praefigurari, quoniam quidem in
eisdem psalmis persaepe mentio fit humani laboris,
quemadmodum est illud: Vide humilitatem meam
et laborem meum <strong>(Psal. XXIV)</strong>, et: In labore hominum
<nobr><sub></sub></nobr> non sunt <strong>(Psal. LXXII)</strong>, et alia multa his
similia. Per libros autem Regum debemus intelligere
hujus statuae ventrem aereum, quia sicut in
ventre multa occultantur, quae foris non apparent,
sic in libris Regum multa mystica et figurativa sunt,
quae adhuc nos latent. Et quia, sicut jam praefati
sumus, de femoribus humana propago egreditur,
non inconvenienter per Epistolas beati Pauli et aliorum
apostolorum, femora hujus statuae intelliguntur.
Qui Paulus, licet usque ad tertium coelum raptus
sit, et quamvis secreta quaedam, quae ab hominibus
non capiuntur in excessu mentis positus
audierit, tamen ad disponenda carnalium conjugia
humiliter descendit, dicens: Vir debitum reddat
uxori, similiter et uxor viro, et unusquisque suam uxorem
<nobr><sub></sub></nobr> habeat propter fornicationem <strong>(I Cor. VIII)</strong>.
Per tibias vero quae totius corporis molem sustinere
videntur, modernorum doctorum Scripturas nos
oportet accipere. Quae quidem bene ferreae fuisse
describuntur, quia sicut ferrum omnia domat, sic
Scripturae sanctorum, videlicet Ambrosii, Hieronymi,
Augustini, Gregorii, omnium haereticorum
dogmata destruunt et eliminant. In pedibus autem ferreis
et fictilibus debemus interpretari doctrinas Catholicorum,
simul et haereticorum, qui erunt in
novissimis diebus, quia sicut ferrum cum luto non
valet solidari, sic doctrina orthodoxorum cum pravis
dogmatibus haereticorum non poterit concordari.
Sicut enim dicit Paulus: Quae societas luci ad tenebras,
<nobr><sub></sub></nobr> aut quae pars fideli cum infideli? <strong>(II
Cor. VI.)</strong></p>
<br> <h4><center>ALIA ALLEGORIA. </center></h4>
<p>Si moraliter istam statuam discutere volumus,
moralem intelligentiam in ea procul dubio reperiemus.
Per aurum quippe, de quo caput hujus statuae
fuit, vera sapientia designatur, quae in duobus verbis
existit, scilicet ut a malo penitus declinemus, et
quidquid boni agere possumus, non omittamus. Per
pectus vero et brachia designantur cogitationes
sincerae et sancta opera, quia justum est, ut quidquid
boni homo cogitat, illud sine dilatione opere adimplere
satagat. Per ventrem quoque, qui nunquam
evacuitatem cum salute potest pati, mens nostra
signatur, quae nullatenus a sanctis cogitationibus et
<nobr><sub></sub></nobr> spiritualibus meditationibus debet salubriter evacuari.
Per femora aerea, de quibus mortalis propago
egredi solet, nostra castitas figurari debet, per
quam et Deo soli interius nos condecet placere, et
<nobr><sub></sub></nobr> hominibus exterius sine appetitu vanae gloriae bonum
exemplum praebere. Per tibias ferreas, fortitudinem
et patientiam nostram intelligamus, ut videlicet
fortes in prosperis, patientes in adversis existamus,
et genua debilia titubantium fratrum spiritu
fortitudinis roboremus. Per pedes ferreos et fictiles
gressus nostri possunt designari, quia et prava itinera
debemus intente devitare, et rectas vias sollicite
incedere, quatenus veraciter de nobis queat
dici: Beati immaculati in via, qui ambulant in
lege Domini <strong>(Psal. CXVIII)</strong>. Longius igitur ab ordine
expositionis digressi sumus, dum de statua illa mirabili,
quam vidit Nabuchodonosor rex subtilius
disputavimus. Sed jam idoneum tempus esse reor,
ut ad id redeamus unde sumus digressi, et audiamus
<nobr><sub></sub></nobr> qualiter Deus omnipotens indicet Sponsae Filii sui,
ubi ipse pascat, et ubi ipse accubet: In meridie, id
est in dilectione Dei et proximi. Superius ostendimus
quomodo Sponsa sit allocuta Sponsum suum,
dicens: <em>Indica mihi, quem diligit anima mea, ubi
pascas, ubi cubes in meridie</em> <strong>(Cant. I)</strong>; et qualiter
idem Sponsus responderit Sponsae suae: Quoniam
quidem in meridie pascor et accubo, id est in Patre
meo, qui est verus meridies, maneo, sicut mansi
ab aeterno. Superest igitur ut Deus omnipotens
respondeat Sponsae filii sui, quomodo ipse similiter
accubet et pascat, id est requiescit et manet <strong>344</strong>
in meridie, hoc est in Filio suo, quem genuit ab
aeterno per omnia consimilem sibi. Quod autem Filius
<nobr><sub></sub></nobr> in Patre, et Pater in Filio ab aeterno manet,
omnis auctoritas, tam Novi quam Veteris Testamenti,
consona voce praedicat. Unde idem Filius de discipulis
in Evangelio dicit: Pater, volo ut sicut tu
es in me et ego in te, ita et ipsi in nobis unum
sint <strong>(Joan. XVIII)</strong>. Et illud ad Philippum: Philippe,
non credis quia ego in Patre et Pater in me
est <strong>(Joan. XIV)</strong>. Sicut igitur superius Sponsa quaesivit,
non solum a Sponso suo, verum etiam a Patre
sui Sponsi, ubi pasceret et ubi accubaret, et illi
responsum est ab utroque, quia in meridie, hoc est
Pater in Filio, et Filius in Patre, sic et modo si eadem
Sponsa quaerere vult a Spiritu sancto, ubi ipse
pascat, et ubi accubet, idem Spiritus sanctus ei
respondebit, quoniam sicut ego a Patre et Filio
<nobr><sub></sub></nobr> ineffabiliter procedo, sic nimirum in ambobus pascor
et accubo, id est requiesco, maneo, quia cum
eis unus Deus sum sicut fui ab aeterno.</p>
<span class="text-blue-600 font-bold"