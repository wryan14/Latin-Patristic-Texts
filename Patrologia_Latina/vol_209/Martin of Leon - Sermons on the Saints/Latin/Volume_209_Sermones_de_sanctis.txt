SERMO PRIMUS.
IN TRANSITU SANCTI ISIDORI. </center></h4>
<p><nobr><sub></sub></nobr> Isidorus vir egregius, natione Carthaginensis, a
patre Severiano genitus, Hispalensis Ecclesiae episcopus,
Leandri episcopi exstitit germanus atque successor
sanctissimus. <small>[Note: <nobr><sub></sub></nobr> Sic ms. Tolet. ab Henschenio editum, num.
5 et 42.]</small> Vir iste beatissimus a pueritia
studiis litterarum traditus Latinis, Graecis et
Hebraicis litteris instructus, omni locutionis genere
formatus, suavis eloquio, ingenio praestantissimus,
vita quoque atque doctrina fuit clarissimus. Sic
namque de virtute in virtutem proficiens refulsit
doctor eximius, ita ut secundum qualitatem sermonis
omnibus videlicet Latinis, Graecis et Hebraeis,
sapientibus ac minus intelligentibus in eruditione
existeret aptus, atque incomparabili eloquentia
strenuus. Tantae sapientiae et doctrinae atque sanctitatis
fuit vir gloriosissimus, ut recte de eo dicatur:
<nobr><sub></sub></nobr> <em>Ecce sacerdos magnus qui in diebus suis
placuit Deo et inventus est justus</em> <strong>(Eccli. XLIV,
et L)</strong>.</p>
<p> <small>[Note: <nobr><sub></sub></nobr> Isid. lib. VII <em>Etym.</em> cap. 12.]</small> Sacerdos nomen habet compositum ex Graeco
et Latino: et dicitur sacerdos quasi <em>sacrum dans.</em>
Sicut rex vocatus est a regendo, ita sacerdos
vocatur a sanctificando et a sacrum dando. Ex
causis quippe duabus quisque efficitur sacerdos
magnus: prima videlicet ut bene vivat, secunda
ut bene doceat. Quamvis bene vivat doctor ecclesiasticus;
tamen, si bene non docet, non est magnus,
et quamvis bene doceat, tamen si bene non vivit,
magnus omnino non erit. <small>[Note: <nobr><sub></sub></nobr> Id. lib. III <em>Sent.</em> c. 36.]</small> Necessaria est igitur
doctrina cum bona vita: nam doctrina sine bona
<nobr><sub></sub></nobr> vita doctorem arrogantem reddit, et rursus vita
sine doctrina doctorem inutilem facit. Unde Dominus
in Evangelio dicit: <em>Qui solverit unum de
mandatis istis minimis et docuerit sic homines, minimus
vocabitur in regno coelorum; qui autem fecerit
et docuerit, magnus vocabitur in regno coelorum</em>
<strong>(Matth. V)</strong>. In hoc loco regnum coelorum
congregatio est electorum. Saepe Scriptura Ecclesiam
<nobr><sub></sub></nobr> fidelium regnum coelorum vocat, quia pro
eo quod ad coelestia anhelat, jam in ea Dominus
quasi in coelo regnat. Qui ergo solverit unum de
mandatis Domini nostri Jesu Christi, id est qui illud
opere non impleverit, <em>et docuerit sic homines</em> ut
illud impleant, <em>minimus vocabitur in regno coelorum,</em>
scilicet in congregatione fidelium. Ac si aperte
diceret: Qui mandata mea implere neglexerit, et
homines ut impleant illa docuerit, <em>minimus vocabitur,</em>
scilicet in sancta Ecclesia imperfectus erit.
De hoc etiam Dominus alibi dicit: <em>Dicunt et non
faciunt</em> <strong>(Matth. XXIII)</strong>. Sequitur: <em>Qui autem fecerit,</em>
id est qui opere impleverit mandata mea, <em>et
docuerit homines,</em> ut impleant illa, <em>magnus erit,</em>
scilicet idoneus in sancta Ecclesia. Operibus ergo
<nobr><sub></sub></nobr> confirmanda est sacerdotis praedicatio, ita ut quod
docet verbo, instruat exemplo.</p>
<p>Bene etiam illud convenit ad confirmandum hoc
testimonium quod legitur in Canticis canticorum:
<em>En lectulum Salomonis sexaginta fortes ambiunt
ex fortissimis Israel, omnes tenentes gladios, et ad
bella doctissimi; uniuscujusque ensis super femur
suum, propter timores nocturnos</em> <strong>(Cant. III)</strong>. <small>[Note: <nobr><sub></sub></nobr> Gregor. in hunc loc.]</small> Salomon
quippe <em>pacificus</em> interpretatur. Quis ergo
per Salomonem nisi Christus intelligitur, de quo
scriptum est: <em>Ipse est pax nostra qui fecit utraque
unum</em> <strong>(Eph. II)</strong>. Lectulus Salomonis scilicet Christi
sancta Ecclesia est, quia dum a mundanis sollicitudinibus
recedit, dum cor ab omni terrena
contagione per poenitentiam mundare non desinit,
<nobr><sub></sub></nobr> dumque toto mentis desiderio ad coelestem
patriam tendit, quasi lectulum facit in quo Christus
delectabiliter requiescit. Unde ipse amicabiliter
suis discipulis dicit: <em>Ecce ego vobiscum sum omnibus
diebus usque ad consummationem saeculi</em> <strong>(Matth.
XXVIII)</strong>. Et iterum per prophetam dicit: <em>Inambulabo
et ero in illis, et ipsi erunt mihi populus, et
</em><nobr><sub></sub></nobr> <em>ego ero illis Deus</em> <strong>(Lev. XXVI)</strong>. Sexaginta fortes qui
lectulum Salomonis ambiunt, praelatos Ecclesiae
ostendunt qui eam verbis atque exemplis muniunt,
et ab ea hostes visibiles et invisibiles tam
orationibus quam praedicationibus repellunt: <em>Omnes,</em>
inquit, <em>tenentes gladios et ad bella doctissimi</em>
existunt. Quid per gladium, nisi verbum Dei figuratur,
et quid per manus, quibus gladios tenent,
nisi operatio designatur? Quia videlicet dum
verbum Dei opere complent quod corde sciunt,
magis ac magis semper docti inimicos Ecclesiae
sapientia et fortitudine vincunt. Ad bella spiritalia
doctissimi sunt, quia prius in se, deinde in sibi
subjectis vitia resecare sciunt. Ad bella doctissimi
existunt, quia Dei praecepta, quae verbo praedicant,
<nobr><sub></sub></nobr> opere perficiunt. Sunt ad bella prudentes atque
doctissimi, quia gladio discretionis in se et in aliis
subjectis sibi superflua resecant, ac delectabilia
hujus mundi. De quibus bene subditur: <em>Uniuscujusque
ensis super femur suum propter timores
nocturnos.</em> Quid per ensem nisi rigorem conversationis,
et quid per femur nisi carnis appetitum
accipimus? Praelati ergo Ecclesiae qui jam ad virtutum
perfectionem pervenerunt, semper ensem
super femur suum ferunt, quia rigore conversationis
appetitum carnis assidue frangunt, ne hostis
quem in nocte hujus mundi pertimescunt, repente
veniens, eos debiles ac dissolutos in Dei opere inveniat,
et per voluptatis mollitiem et carnis delectationem
facilius se sibique subjectos decipiat,
<nobr><sub></sub></nobr> atque ad graviora peccata perducat.</p>
<p>Ille ergo in regno coelorum, hoc est in Ecclesia
vocatur magnus qui ea quae praedicat verbis, bonis
implet operibus. Dicatur ergo de beato Isidoro:
<em>Ecce sacerdos magnus qui in diebus suis placuit Deo
et inventus est justus.</em> Revera magnus, quia opera
Dei quae verbis praedicavit, factis implevit <small>[Note: <nobr><sub></sub></nobr> Ms. Toletan. apud Henschen c. 2, num. 43,
circa medium.]</small>.
Recte utique dicitur sacerdos magnus quem Deus
suscitavit Hispaniae novissimis temporibus post tot
defectus, credo ad restaurandam antiquorum sapientiam
virorum quae prae nimia antiquitate pene
jam defecerat in humanis mentibus; ne diutius
ignorantia ac rusticitate veterasceret populus Christianus.
Sic namque plenus charitate et sapientia
<nobr><sub></sub></nobr> non abscondit in terra talenta sibi credita, sed in
commune omnibus divisit illa, atque ut bonus negotiator
Domino reportavit duplicata <strong>(Matth. XXV)</strong>,
dum multorum mentes praedicando sollicitavit ad
coelestia desideranda <small>[Note: <nobr><sub></sub></nobr> Ibid. n. 44, circa finem.]</small>. Sicut enim Gregorius
doctor Petri apostoli successor exstitit, ita beatus
Isidorus Jacobo apostolo successit, quia semen
aeternae vitae quod beatissimus Jacobus seminavit,
hic doctor egregius verbo praedicationis quasi unus
<nobr><sub></sub></nobr> ex quatuor paradisi fluminibus sufficienter irrigavit,
atque universam Hispaniam tam exemplo boni
operis quam fama sanctitatis velut splendidissima
lampada illuminavit <small>[Note: <nobr><sub></sub></nobr> Edit. ibid. <em>splendidissimus solis radius.</em> Lampada
pro lampades a Pollione usurpari ait Dufresne,
ex mss. codicibus observavit Salmasius . . .
et apud Plautum: <em>Tene hanc lampadam.</em> Sermo
<nobr><sub></sub></nobr> 56, in <em>Append.</em> Fulgentii hanc vocem usurpat: <em>O
bona lampada,</em> inquit auctor, <em>non quae diligit saeculum,
sed quae diligit coelum,</em> et infra: <em>Sunt multi
qui diem vocant lampadam.</em>]</small>.</p>
<p>Ezechiel propheta, in visione quatuor animalium,
sic ait inter caetera: <em>Et similitudo,</em> inquit, <em>animalium
et aspectus eorum quasi carbonum ignis ardentium,
et quasi aspectus lampadarum</em> <strong>(Ezech. I)</strong>.
Per quatuor haec animalia multitudo sanctorum est
figurata; aspectus vero eorum carbonibus ignis
atque ardentibus comparatur lampadibus, quia quisquis
sanctis viris conjungitur, ex eorum imitatione
atque doctrina in amore Creatoris accenditur
<small>[Note: <nobr><sub></sub></nobr> Ex Gregor. lib. I <em>Hom. in Ezech.,</em> hom.
5, n. 6.]</small>. Sed tamen hoc inter carbones et lampades
distat, quod carbones quidem ardent, sed ab eo
<nobr><sub></sub></nobr> loco tenebras non expellunt in quo jacent. Lampades
autem, quia magno flammarum lumine resplendent,
diffusas in circuitu tenebras illuminant.
Ex qua re notandum est, quia sunt plerique sanctorum
ita simplices et occulti, atque in minoribus
locis sub magno silentio absconditi, ut vita eorum
vix ab aliis poscit agnosci. Quid itaque sunt isti
nisi carbones, qui etsi per fervorem spiritus ardorem
habent, tamen exempli famam non habent,
nec in alienis cordibus tenebras peccatorum illuminant,
quia vitam suam aliis omnino celant?
Sibimetipsis quidem accensi sunt, sed aliis exemplo
luminis non sunt. Isti quamvis ardeant igne
divinae charitatis, tamen alios non accendunt fama
sanctitatis nec verbo praedicationis. Lampades vero
<nobr><sub></sub></nobr> longius lucent, et cum in alio loco sint, in alio
resplendent, quia quicunque exemplo boni operis
et verbo praedicationis refulget, ejus opinio longe
lateque ut lampas lucet. Cum autem proximi bona
ejus audiunt, per haec ad amorem coelestium bonorum
consurgunt. In eo autem quod se per bona
opera exhibent, quasi ex lampadis lumine resplendent.
Cum ergo sancti viri quosdam juxta se positos
quasi tangendo, ad amorem patriae coelestis
accendunt, carbones sunt; quando vero quibusdam
longe positis lucent, ne in peccatis suis tenebras
corruant, eorum itineri lampades fiunt. Jure ergo
lampades appellantur qui et exempla virtutum praestant,
et lumen boni operis per vitam et verbum
<nobr><sub></sub></nobr> aliis demonstrant. Revera ut lampades resplendent,
qui et per amorem Creatoris et per flammam bonae
praedicationis de cordibus peccatorum tenebras repellunt
erroris. Qui igitur in occulto bene vivit, sed
aliis non proficit carbo est, qui vero imitatione
sanctitatis in Ecclesia positus, lumen ex se rectitudinis
multis praebet, lampas est, quia et sibi ardet
et aliis lucet.</p>
<p>Recte ergo hic beatissimus vir lucenti lampadi
<nobr><sub></sub></nobr> comparatur, quia et praesentes et absentes tam
verbo praedicationis quam fama sanctitatis illuminabat,
eosque ad amorem coelestis patriae accendebat.
Congrue siquidem lucernae ardenti comparatur,
quia et in amore Dei et proximi ardebat,
et de aliorum cordibus tenebras peccatorum effugabat.
Quicunque ad eum accedebant, suae assiduitate
visionis et usu locutionis, atque exemplo boni operis
lumen veritatis accipiebant, et in desiderio
aeternae lucis inardescebant.</p>
<p> <small>[Note: <nobr><sub></sub></nobr> Ms. Tolet. n. 43, apud Henschen.]</small> Hic enim vir beatissimus inter caetera sanctitatis
opera quae in Christi Ecclesia sapienter egit,
malignam Acephalitarum haeresim confudit atque
destruxit qui in Christo duas substantias negantes,
unam in ejus persona naturam praedicabant, dum
<nobr><sub></sub></nobr> illum non verum Deum ac Dei Filium, sed tantummodo
purum hominem fuisse asserebant. Gregorio
namque praefatae haeresis antistite superato, et sanctarum
testimoniis Scripturarum auctoritate convicto
docuit duas in Christo fuisse naturas, divinam
scilicet et humanam. Divinam, qua Deo Patri semper
est coaeternus et coaequalis; humanam, qua pro
nostra salute temporaliter fieri dignatus est Filius
hominis, id est Virginis.</p>
<p>Et quid de illius sanctitate atque sapientia dicam?
Nimirum humana lingua ad plenum narrare
non sufficit quanta bona Deus per eum Ecclesiae
suae contulit, quamque utilis ignoranti populo
ac senescenti mundo fuerit, dum in Chronica sua
aetates saeculi et temporum series aperuit. <em>Chronica</em>
<nobr><sub></sub></nobr> Graece, Latine <em>series</em> temporum appellatur.
<em>Chronos</em> enim Graece, <em>tempus</em> interpretatur Latine.
Temporum igitur series et saeculi aetates nescienti
populo aperuit, sacrorum jura ostendit, sacerdotibus
ecclesiastica officia et gradus cunctorum ordinum
exposuit, regibus et principibus leges instituit,
judicibus avaritiam interdixit, civibus et cunctis
domesticis fidei populis disciplinam Christianae religionis
<nobr><sub></sub></nobr> insinuavit; ad ultimum vero sedium, regionum,
locorum, omnium divinarum humanarumque
rerum nomina, genera, officia, causas, et quaeque
obscura atque ab humanis mentibus fere jam remota,
scribendo patefecit <small>[Note: <nobr><sub></sub></nobr> Ibid., n. 44.]</small>. Floruit sapientia et
sanctitate temporibus Mauritii et Phocae imperatorum,
sub Recaredo rege Gothorum. Fuit enim in
eleemosynis largus, hospitalitate praecipuus, corde
severus, in sententia verax, in judicio justus, in
praedicatione assiduus, in exhortatione laetus, in
lucrandis Deo animabus studiosus, in expositione
Scripturarum cautus, in consilio providus, in habitu
humilis, in mensa sobrius, in oratione devotus,
honestate praeclarus, omni bonitate conspicuus. Praeterea
Pater exstitit clericorum, consolator moerentium,
<nobr><sub></sub></nobr> tutamen pupillorum ac viduarum, levamen
oppressorum, defensor civium, persecutor haereticorum,
malleus superborum. Et quid amplius dicam?
Speculum omnium bonorum factus est mundo,
et ideo, ut credimus, jam sine fine regnat cum
Christo. Obiit tempore Heraclii imperatoris, et
Suintillae <small>[Note: <nobr><sub></sub></nobr> Si nomen regis Suintillae manu infida et recentiori
(et abs dubio post scriptum Salmanticense
exemplar quod habet <em>Suintillae</em>) nostro ms. non
fuerit appositum, recte coaptabantur tempus regis
et annus obitus Isidor. 622, seu aera 660. Sed
<nobr><sub></sub></nobr> quoniam ms. Toletanum eum habeat errorem in
assignanda aera et postea sub rege Cintilla seu
Cintillano dicat obiisse Isidorum, non ambigimus
nostrum ms. eodem errore laborasse quem sanare
voluit corrector. Hallucinatum dicimus auctorem
seu exscriptorem codicis Toletani, cum asseruerit
annum mortis S. Isidori esse sexcentesimum vicesimum
<nobr><sub></sub></nobr> secundum; jam enim omnes consensere in
sexcentesimo trigesimo sexto, nixi auctoritate redempti
clerici sive archidiaconi ejusdem S. praesulis,
S. Braulionis et S. Ildephonsi. Sed non mirum
praefatum auctorem seu exscriptorem in illum errorem
lapsum; nam ita misere caecutivit hac in re,
ut primum dicat defunctum Isidorum temporibus
<nobr><sub></sub></nobr> Cintillani, postea eum floruisse usque ad Sisenandum,
et statim illum obiisse temporibus Suintillani
aera 660, novem videlicet annis antequam Sisenandus
regnare inciperet, et quatuordecim antequam
Cintillanus; quod miramur haud Henschenium adnotasse.]</small> Hispaniae regis, illius videlicet Heraclii
qui crucem Dominicam quam impius rex Cosroe
asportaverat, loco suo Hierosolymis restituit
atque exaltavit Dormivit autem beatus Isidorus
cum patribus suis aera 655. Sana doctrina sanoque
consilio praestantior cunctis, et copiosus operibus
charitatis, sepultusque est in senectute bona. Interea,
fratres charissimi, dignum est ut hunc sanctissimum
<nobr><sub></sub></nobr> confessorem attentius exoremus, quatenus
pro nobis miseris peccatoribus, qui adhuc in periculis
animarum nostrarum constituti sumus, apud
Deum intercessor existat assiduus, ut ejus sacratissimis
meritis et precibus post hanc vitam ad
societatem electorum Dei pervenire possimus. Ipso
praestante qui in Trinitate perfecta vivit et regnat
Deus per omnia saecula saeculorum. Amen.</p>
<br> <h4><center>SERMO SECUNDUS.
DE SANCTO JOANNE BAPTISTA. </center></h4><nobr><sub></sub></nobr> 
<p><nobr><sub></sub></nobr> Isaias propheta vir nobilis et plenus Dei gratia,
cujus tanta fuit sanctitatis et vitae excellentia, ut
unam tantum cilicinam indueretur tunicam, qua
<nobr><sub></sub></nobr> etiam postmodum abjecta pro peccato populi sacco
operiretur membra <strong>(Isai XXI)</strong>; qui etiam apertius
quam caeteri Christi et Ecclesiae praedicando sacramenta,
<nobr><sub></sub></nobr> potius evangelista dicendus est quam propheta,
in lectione hodierna Spiritus sancti inflammatus
igne, ait inter caetera: <em>Dominus ab utero
vocavit me, de ventre matris meae recordatus est nominis
mei</em> <strong>(Isai. XLIX)</strong>, et reliqua. Licet, fratres
charissimi, haec verba Isaiae prophetae specialiter
ad solum Christum pertineant, tamen quia Christus
caput est Ecclesiae, et Ecclesia, id est omnes fideles
Christi corpus sunt, ista quae de capite, id est
de Christo, dicta sunt, etiam membris non incongrue,
imo apte convenire possunt. Igitur ea quae
proposuimus repetamus: <em>Dominus ab utero vocavit
me, de ventre matris meae recordatus est nominis mei.</em>
Hoc de Christo dictum fuisse manifestum est quando
Gabriel archangelus de partu virginali dixit Joseph:
<nobr><sub></sub></nobr> <em>Et vocabis nomen ejus Jesum, ipse enim salvum faciet
populum suum a peccatis eorum</em> <strong>(Matth. I)</strong>. Hoc
etiam beato Joanni quasi uni ex membris Christi
electo satis convenire praedocet Elisabeth sancta,
quae intra uteri sui claustra eumdem filium suum in
adventu Salvatoris exsultasse testatur, loquens ad
beatissimam Mariam: <em>Ecce ut facta est vox salutationis
tuae in auribus meis, exsultavit in gaudio infans
in utero meo</em> <strong>(Luc. I)</strong>. Hoc etiam praeostendit
idem archangelus Gabriel, qui cum antequam
nasceretur, nomen ejus et vitam praenuntiaret, de
magnitudine virtutis ejus addidit dicens: <em>Et Spiritu
sancto replebitur adhuc ex utero matris suae.</em> Vere
hic omnium exstitit parvulorum beatissimus qui
intra materna adhuc viscera inclusus, Salvatorem
<nobr><sub></sub></nobr> mundi adesse, etsi necdum lingua poterat, Spiritu
sancto repletus, prophetico gaudio demonstrabat
<small>[Note: <nobr><sub></sub></nobr> Quae ansulis includimus, verba sunt S. Maximi, homil 1, in die nativitatis Joannis.]</small>. Etiam et illud bene Joanni convenit, quod
Jeremias vaticinando ait: <em>Priusquam te formarem
in utero novi te, et antequam exires de ventre sanctificavi
te, et prophetam in gentibus dedi te</em> <strong>(Jer. I)</strong>.</p>
<p>Sequitur: <em>Et posuit os meum quasi gladium acutum</em>
<strong>(Isai. XLIX)</strong>. Os Dei Patris proprie et principaliter
Christus est per quem Deus Pater huic
mundo manifestatus est. Unde idem Dominus noster
Jesus Christus in Evangelio Deo Patri loquitur
dicens: <em>Manifestavi nomen tuum hominibus, quos
dedisti mihi</em> <strong>(Joan. XVII)</strong>. Os et Christi Joannes
exstitit, qui Christum terris praenuntiavit. Os etiam
<nobr><sub></sub></nobr> Christi sancti apostoli fuerunt, qui Christum gentibus
praedicaverunt: <em>Et posuit os meum quasi gladium
acutum.</em> Gladius acutus Christus est, quia <em>spiritu
oris sui interficiet impium</em> <strong>(Isai. XI)</strong>. De hoc
gladio dicitur in Evangelio: <em>Non veni pacem mittere,
sed gladium</em> <strong>(Matth. X)</strong>. Ac si diceret: Veni
malos a bonis segregare, et filios a parentibus separare.
<em>Veni,</em> inquit, <em>separare hominem a patre suo,
et filiam a matre sua, et nurum a socru sua</em> et,
odio mei nominis erunt, <em>inimici hominis domestici
ejus</em> <strong>(ibid.)</strong>. Quid tamen sit iste gladius, evidenter
exponit Apostolus: <em>Gladium,</em> inquit, <em>Spiritus
accipite, quod est verbum Dei</em> <strong>(Eph. VI)</strong>. Gladius
<nobr><sub></sub></nobr> Spiritus sancti, id est quem dat Spiritus sanctus.
Est enim verbum Dei bis gladius acutus, docens
de temporalibus et de aeternis: illis consolationem
in veteri testamento tribuens, istis perfectionem
in novo promittens, et in hoc mundo quaecunque
percutit, dividens. De hoc etiam gladio Joannes in
Apocalypsi scripsit dicens: <em>De ore Filii hominis,</em>
id est Christi, <em>gladius ex utraque parte acutus exibat</em>
<strong>(Apoc. I)</strong>, videlicet de ore praedicantium, quia sancti
doctores os Christi sunt, sicut Joannes, sicut
apostoli, et sicut caeteri praedicatores. Ab eis ergo
secreta Christi aperientibus gladius ex utraque parte
exibat acutus, id est sermo divinus; quia sicut
gladius separat animam a corpore, ita sermo divinus
separat hominem a mundano et carnali
<nobr><sub></sub></nobr> amore. De ore Christi gladius bis acutus exibat,
scindens corporalia et spiritualia vitia, vel secundum
novum et vetus testamentum, vel secundum
litteram et spiritum, vel secundum divinitatem et
humanitatem. Aliter: Gladius ex utraque parte
acutus tam praedicantis quam audientis vitia resecans,
de quo gladio legitur in Psalmo: <em>Accingere
gladio tuo super femur tuum, potentissime</em> <strong>(Psal.
XLIV)</strong>; congrue praedicator ecclesiasticus super
femur gladio jubetur esse accinctus, ut in aliis vitia
resecaturus, prius in seipso studeat refrenare fornicationis
motus. Quicunque ergo in aliis vitia
cupit emendare, prius in se debet superflua resecare,
sicut Paulum apostolum legimus dixisse:
<em>Castigo corpus meum et in servitutem redigo; ne forte
</em><nobr><sub></sub></nobr> <em>cum aliis praedicaverim, ipse reprobus efficiar</em> <strong>(I Cor.
IX)</strong>. Unde Dominus dicit in Evangelio: <em>Hypocrita,
ejice primum trabem de oculo tuo, et tunc perspicies,
ut educas festucam de oculo fratris tui</em> <strong>(Matth.
VII)</strong>. Unde etiam Paulus apostolus ait: <em>Qui alium
doces, te ipsum non doces: qui praedicas non furandum,
furaris: qui dicis non moechandum, moecharis</em>
<strong>(Rom. II)</strong>. Et Dominus in Psalmo: <em>Tu qui odisti
disciplinam, et projecisti sermones meos retrorsum:
quare enarras justitias meas, et assumis testamentum
meum per os tuum?</em> <strong>(Psal. XLIX.)</strong></p>
<p>Heu mihi misero qui ab oculis meis trabes gravissimas
non ejicio, et in oculis fratrum meorum
festucas parvas considero! Me ipsum a peccatis gravissimis
<nobr><sub></sub></nobr> non emendo, et fratres meos de levissimis
culpis reprehendo. Tamen vos moneo, fratres dilectissimi,
ut propter iniquitates et infinitas negligentias
meas non vos pigeat audire verba Spiritus
sancti, quia Dominus praedicatoribus dicit: <em>Non
vos estis qui loquimini, sed spiritus Patris vestri
loquitur in vobis</em> <strong>(Matth. X)</strong>. Nolite ergo verba Dei
quae a me audistis despicere, sed ea quantocius bonis
implere operibus festinate. Ad ea ergo quae proposuimus,
redeamus.</p>
<p>Idcirco beatus Joannes ut seipsum praeberet formam
doctrinae ecclesiasticis praedicatoribus, prius
studuit implere bonis operibus ea quae postmodum
<nobr><sub></sub></nobr> erat aliis praedicaturus, ne de aliqua culpa reprehenderetur
ab auditoribus. Inde est etiam quod
carnem suam cum vitiis et concupiscentiis crucifigebat,
deserta loca inhabitabat, sacerdotum delicias
contemnebat, corpus suum asperrimis indumentis
domabat, zona mortificationis lumbos praecingebat,
nec vinum nec siceram, nec omne quod
inebriare potest bibebat, modico et tenui contentus
cibo; divitias hujus mundi perfecte despiciebat. Sic
prius semetipsum castigans rigore virtutis, ut increpaturus
mala perfidae gentis nullam haberet reprehensionem
in vestibus vel in epulis; unde recte
posset reprehendi ab aliis. Deinde securus ac Dei
gratia roboratus increpat populum de suis pravis
actibus. <em>Genimina,</em> inquit, <em>viperarum, quis ostendit
</em><nobr><sub></sub></nobr> <em>vobis fugere a ventura ira? Facite fructus dignos
poenitentiae.</em> Quare? <em>Quia jam securis ad radices
arboris posita est. Omnis arbor quae non facit fructum
bonum excidetur, et in ignem mittetur</em> <strong>(Matth.
III)</strong>. Ille dignos poenitentiae fructus facit qui quanto
gravius delinquit, tanto laboriosius in acquirendo
fructum bonorum operum desudare poenitendo non
desistit. Tanto enim quisque majora debet lucra
bonorum operum quaerere per poenitentiam, quanto
majora sibimetipsi intulit damna per culpam.</p>
<p>Iterum subjungit dicens: <em>In umbra manus suae
protexit me</em> <strong>(Isai. XLIX)</strong>. In umbra manus Dei Christus
specialiter protectus exstitit, quia vilitas carnis
divinitatis potentia tecta fuit, sicut angelus ad gloriosissimam
Virginem nuntiando ait: <em>Spiritus
</em><nobr><sub></sub></nobr> <em>sanctus superveniet in te, et virtus Altissimi obumbrabit
tibi</em> <strong>(Luc. I)</strong>. Haec divinitatis potentia
ita beatissimam Virginem contra vitiorum aestus
obumbravit, et interius exteriusque virtutibus roboravit,
atque in tantum in exterioribus eam actibus
debilitavit, ut nunquam eam nec in cogitatione,
nec in locutione, nec in actione peccare permiserit.
Unde beatus Augustinus dicit: Cum de peccatoribus
aliqua disputo, hanc solam beatissimam
Virginem, et eum qui ex ea natus est, sine peccato
esse affirmo <small>[Note: <nobr><sub></sub></nobr> <em>De natura et gratia,</em> contra Pelagianum, 42.]</small>. Bene etiam beatus Joannes Baptista
protectus fuisse non dubitatur gratia virtutis
Dei, quia nec in prosperis nec in adversis poterat
vinci, tanquam ejusdem gratiae clypeo munitus inexpugnabili,
<nobr><sub></sub></nobr> Non eum prospera elevabant, nec adversa
frangebant, testimonio Veritatis approbante,
quae eum laudando asserebat, arundinem vento agitatam
non esse <strong>(Matth. XI)</strong>. Unde idem Joannes non
immerito <em>Dei gratia</em> interpretatur.</p>
<p>Sequitur: <em>Posuit me sicut sagittam electam</em> <strong>(Isa.
XL)</strong>. In hoc autem quod sagittam electam dicit,
Deum plurimas habere sagittas ostendit. Sed tamen
de multis sagittis Christus specialiter una sagitta
electa est; sicut de plurimis filiis singularis et unigenitus
filius est. Hac sagitta in Canticis canticorum
sponsa vulneratam se commemorat, dicens:
<em>Vulnerata charitate ego sum</em> <strong>(Cant. II)</strong>. Caeterae
<nobr><sub></sub></nobr> vero sagittae Domini prophetae et apostoli sunt, qui
per totum mundum discurrunt, de quibus in Psalmo
canitur: <em>Sagittae tuae acutae, populi sub te cadent
in corda inimicorum regis</em> <strong>(Psal. XLIV)</strong>. Et iterum:
<em>Sagittae potentis acutae cum carbonibus desolatoriis</em>
<strong>(Psal. CXIX)</strong>. Idem sagittae significant in sacris
Scripturis quod et gladius; nam sagittae dicuntur
praedicationes sive Dei sermones. Sed in hoc sagitta
et gladius distare videntur, quia gladius prope
ferit, sagittae vero longius emittuntur. Sic ergo incomprehensibilis
Dei potentia demonstratur, quam
nullus potest vitare, sive positus sit longe, sive prope.
Istae sagittae sunt acutae quia penetrant usque
ad divisionem corporis et animae. Unde dicit Apostolus:
<em>Vivus est sermo Dei et efficax et penetrabilior
</em><nobr><sub></sub></nobr> <em>omni gladio ancipiti: et pertingens usque ad
divisionem animae ac spiritus, compagum quoque et
medullarum, discretor cogitationum et intentionum
cordis</em> <strong>(Hebr. IV)</strong>. Vere sermo Dei efficax est et
vivus, id est Dei Filius quem mortuum esse putat
infidelis populus, omnia facit quaecunque minatur;
et est penetrabilior omni gladio ancipiti, quia non
membra tantum penetrans sicut materialis gladius,
sed etiam propriae virtutis ictu pertingens usque ad
divisionem animae ac spiritus. Saepe in divinis Scripturis
anima ponitur pro vita, unde est illud: <em>Qui
amat animam suam, perdet eam</em> <strong>(Joan. XII)</strong>. Ac
si diceret: Qui amat praesentem vitam, perdet aeternam.
Ideoque in hoc loco per animam vitia carnalia
accipiuntur, quae actu corporis sunt, ut est luxuria,
<nobr><sub></sub></nobr> furtum, rapina, et caetera quae ad actus corporis
referuntur. Per spiritum vero spiritualia intelliguntur
vitia, scilicet superbia, cupiditas, invidia
et caetera quae ad mentem pertinent. Est igitur sermo
ille pertingens usque ad divisionem compagum
et medullarum. Ac si diceret: Est discretor cogitationum
et intentionum cordis. Per compages enim
cogitationes accipimus quae sibi invicem compaginantur.
Per medullas vero secretissimas et magis
intimas intentiones cordis intelligimus. Has ergo
a se invicem divinus sermo dividit, cum qualis sit
cogitatio et qualis intentio discernit. Saepe namque
bona sunt quae cogitantur, sed mala intentione.
Saepe vero aut bonum aut malum cogitamus, sed in
<nobr><sub></sub></nobr> his sermo divinus non errat ut bonum pro malo,
aut malum pro bono accipiat. Est ergo divinus sermo
discretor cogitationum et intentionum quia subtilitate
cognoscit quid quisque agat et quo animo
agat. Unde Psalmista ait: <em>Scrutans corda et renes
Deus</em> <strong>(Psal. VII)</strong>. In corde sunt cogitationes et
in renibus delectationes. Deus igitur scrutatur corda
quia scit ea quae unusquisque cogitat: scrutatur
etiam renes, quia cognoscit in quo quisque maxime
delectatur, sive in castitate, sive in luxuria. Non
immerito etiam et Joannes sagitta electa est, quia
non solum cum caeteris sanctis ante mundi constitutionem
per Christum electus est, sed etiam ad
<nobr><sub></sub></nobr> ipsum conceptum ab angelo est praenuntiatus, et in
utero matris a Christo salutatus et sanctificatus
atque electus non dubitatur. Adeo enim, sicut
beatus Maximus asserit, in eo specialis electio praefulsit,
ut ante mereretur annuntiare Dominum, quam
nascendi haberet initium, vel loquendi acciperet
officium <small>[Note: <nobr><sub></sub></nobr> Hom. 1, in die Nativit. Joan.]</small>.</p>
<p>De hoc etiam beatissimo viro Dominus dicit in
Evangelio: <em>Erat lucerna ardens et lucens</em> <strong>(Joan. V)</strong>;
ardens videlicet amore, lucens sermone. Plenus
dilectione Dei et proximi ardebat, plenus Spiritu
sancto sermone praedicationis lucebat. Per dilectionem
Dei ardebat coelestia desiderando, per dilectionem
proximi lucebat bona praedicando. Per
charitatem Dei terrena despiciendo ad coelestia
<nobr><sub></sub></nobr> anhelabat, per charitatem proximi verbo exhortationis
mentes hominum illuminabat. Per charitatem
Dei in hoc mundo corpus proprium mortificabat;
per charitatem proximi mala increpando, adventum
Filii Dei annuntiando, corda hominum ad coelos
erigebat. Tamen, fratres charissimi, Joannes Baptista
non ostendebat splendorem suarum virtutum
in domo parentum, sed foris in conspectu populorum;
nec lucebat in domo sed in publico. Comparemus
ergo eum, si placet, lapidi Chalcedonio. Lapis
Chalcedonius in numero duodecim pretiosorum
lapidum quibus Jerusalem coelestis civitas Regis
magni fundatur atque ornatur, ponitur tertius
<strong>(Apoc. XXI)</strong>. Hic lapis, ut fertur, non lucet in domo,
sed sub dio, hoc est sub aere, id est sub claritate
<nobr><sub></sub></nobr> diei foris in aperto. Dicitur enim splendorem emittere
quasi pallentis atque ardentis lucernae. In hoc
igitur quod non lucet in domo significat eos qui sua
bona opera faciunt in occulto, sicut ait Dominus
in Evangelio: <em>Nesciat sinistra tua quid faciat dextera
tua</em> <strong>(Matth. VI)</strong>. In eo autem quod hic lapis
Chalcedonius non lucet in domo sed foris in aperto,
significat illos qui aliqua inevitabili cogente necessitate
ad publicum exeunt, et ibi volendo nolendo
<nobr><sub></sub></nobr> quasi coacti proximis suis bona sua opera ostendunt.
Unde scriptum est: <em>Luceat lux vestra coram
hominibus, ut videant opera vestra bona et glorificent
Patrem vestrum qui in coelis est</em> <strong>(Matth. V)</strong>. De quorum
numero iste vir beatissimus exstitit, quia
quandiu in domo parentum suorum habitavit, bona
opera sua metu elationis occultavit. Postquam autem
ad praedicandum foras exivit, omnem provinciam,
imo omnem Ecclesiam illuminavit et viam
Domino praeparavit, atque hominum mentes de terris
ad coelos sublevavit.</p>
<p>Fratres charissimi, dum beati Joannis Baptistae
virtutes ad memoriam reducimus, necesse est, ut
nosmetipsos interius exteriusque consideremus, et
ut peccata nostra quotidianis lacrymis lavemus.
<nobr><sub></sub></nobr> Ideo ante oculos nostros proposuit Deus sanctorum
Patrum exempla, ut nos sequendo eorum vestigia,
Spiritus sancti adjuti gratia, possimus promereri
aeterna gaudia. Nulla igitur jam ignorantia nos
a peccato excusat, quia et lex Dei aures nostras
quotidie pulsat, et sanctorum Patrum exemplum
indesinenter nos ad bene operandum invitat. Jam
ergo vox turturis audita est in terra nostra
<strong>(Cant. II)</strong>, id est vox apostolorum et sanctorum
Patrum praedicantium, nosque ad bene vivendum
verbis atque exemplis admonentium. Igitur, fratres
dilectissimi, orandus est Deus, ut virtutes quas suis
sanctis praeparavit ad coronam, nobis sint ad profectum
et non ad poenam. Proficient autem ad profectum
<nobr><sub></sub></nobr> nostrum, si tot et tanta imitari voluerimus
exempla virtutum, Oportet ergo nos, charissimi,
cum omni devotione Deum exorare ut per intercessionem
beati Joannis Baptistae ipse nos faciat seipsum
timere et diligere, atque in omnibus sua
praecepta custodire, et post obitum nostrum ad
coeleste regnum pervenire, qui in Trinitate perfecta
vivit et regnat Deus per omnia saecula saeculorum.
Amen.</p>
<br> <h4><center>SERMO TERTIUS.
IN ASSUMPTIONE SANCTAE MARIAE. </center></h4><nobr><sub></sub></nobr> 
<p><nobr><sub></sub></nobr> Maria Virgo assumpta est ad aethereum thalamum,
in quo Rex regum stellato sedet solio. Maria est
illuminatrix dicta pro eo quod aeternae lucis est
porta, per quam sedentibus in tenebris et umbra
mortis lux est exorta. Illa enim genuit aeterni Patris
Filium, qui <em>illuminat omnem hominem venientem
in hunc mundum</em> <strong>(Joan. I)</strong>. Maria etiam <em>stella maris</em>
interpretatur, quia per eam hoc mare magnum et
spatiosum, id est praesens saeculum illuminatur,
et in eo navigantibus nobis ab ea portus aeternae
<nobr><sub></sub></nobr> quietis ostenditur. Ipsa enim quasi stella clarissima
humanum genus illuminavit, eique inter tenebras
ac procellas hujus fluctivagi maris viam rectam
monstravit per quam ad littus perpetuae stabilitatis
pervenire potuit. Maria etiam Syra lingua nuncupatur
<em>Domina.</em> Et satis pulchre dicitur domina, quia
per Dominum quem genuit, domina est in coelo et
in terra. Congrue in coelo et in terra dicitur domina
quia omnia Christo famulantia cum omni devotione
ac reverentia sunt illi subjecta. Revera
<nobr><sub></sub></nobr> domina et in coelo et in terra, quia ab initio figuris
et aenigmatibus est praesignata a patriarchis et
prophetis, revelante Spiritu sancto, praenuntiata. Ab
ipsa etiam nativitate a sanctis angelis est custodita
et comitata ac venerabiliter salutata. Praeterea
a Deo Patre gloriosissime est veluti sponsa obumbrata
ac donis coelestibus ditata, et a Spiritu
sancto illuminata ac repleta, atque a Jesu Christo
Filio ejus integritate perpetuae virginitatis dicata et
consecrata, ab evangelistis vero ostensa atque
monstrata. Joannes etiam evangelista cui eam
Christus de cruce commisit <strong>(Joan. XIX)</strong>, illam usque
ad finem vitae custodivit, eique in necessitatibus
fideliter ac devote ministravit, atque eam ut credimus
post dormitionem in mausoleo quod est in vallis
<nobr><sub></sub></nobr> Josaphat medio composuit ac decenter collocavit.</p>
<p>Mausolea sunt sepulcra seu monumenta regum,
dicta a Mausoleo rege Aegyptiorum <small>[Note: <nobr><sub></sub></nobr> Ex B. Isidor, lib. XV <em>Etym.,</em> c. 11.]</small>. Post mortem
vero hujus Mausolei regis uxor ejus regina
super corpus ejus construxit sepulcrum nimiae magnitudinis
et mirae pulchritudinis, in tantum ut
omnia pretiosa monumenta regum atque principum
in partibus Orientis mausolea nuncupentur ex
nomine Mausolei regis. Impletum ergo videmus
quod hinc sacratissimae Virgini Mariae Gabriel praedixit
archangelus: <em>Ave,</em> inquit, <em>Maria, gratia plena,
Dominus tecum</em> <strong>(Luc. I)</strong>. Vere in Maria gratia
erat plena, cui tam devote, sicut jam supra diximus,
coelestia ministrabant ac terrestria. Vero in
<nobr><sub></sub></nobr> Maria gratia plena fuit, per quam aeterni Patris Filium
generare potuit, et universam pravitatem haereticorum,
magorum, atque philosophorum interemit.
Talibus ergo decebat hanc augustissimam Virginem
oppignorari, id est ditari muneribus, ut
esset gratia plena et ut reverenter ei obsequia exhiberentur
angelica, quae dedit coelis gloriam, terris
Deum, pacem refudit, fidem gentibus, finem
vitiis, vitae ordinem, moribus disciplinam. Coelis
gloriam dedit quando angelus Christum pastoribus
nuntiavit et statim angelicus chorus in excelsis
Deo gloriam cecinit, atque in terra pacem hominibus
bonae voluntatis redditam esse nuntiavit <strong>(ibid.)</strong>;
Deum terris dedit, quia nobis genuit Filium Dei
<nobr><sub></sub></nobr> omnipotentis, qui nos suo pretioso sanguine de manu
inimici redemit, atque a periculo aeternae damnationis
liberavit; pacem refudit quia homines
Deo reconciliavit, et angelos ad pacem hominum
revocavit; dedit fidem gentibus, quia homines qui
ignorando verum Deum longo tempore servierant
idolis, per ejus partum conversi sunt ad fidem et
cognitionem sui Creatoris; dedit etiam finem vitiis,
quia per baptismum et mysterium sacratissimi corporis
Christi fideles populi absolvuntur a vinculis
tam originalis quam actualis peccati, ita duntaxat
ut deinceps abrenuntient operibus diaboli, et ut
fideliter colla subjiciant suavi jugo servitutis Christi;
<nobr><sub></sub></nobr> vitae ordinem dedit, quia Christus Ecclesiam
suam ordinavit atque praepositos instituit, et minoribus
majoribus obedire praecepit. Unde Paulus
apostolus dicit: <em>Quaecunque ordinata sunt, a Deo
ordinata sunt,</em> et: <em>Qui resistit potestati, Dei ordinationi
resistit</em> <strong>(Rom. XIII)</strong>. Moribus disciplinam dedit,
quia Christus qui ex ea natus est, peccantibus poenitentiam
imposuit; ut, qui post baptismum sese peccatis
et vitiis subdidit et vestem innocentiae inquinavit,
rursum per puras orationes et lacrimas atque
jejunia et per caetera bona opera suorum veniam
peccatorum consequi possit. Unde ipse Dominus
per prophetam dicit: <em>Nolo mortem peccatoris, sed
ut magis convertatur et vivat</em> <strong>(Ezech. XVIII)</strong>. Vere
in hac nobilissima Virgine fuit gratia plena,
<nobr><sub></sub></nobr> per quam tanta et innumerabilia bona accepit
sancta Ecclesia. Quibus igitur eam laudibus digne
possumus honorare per quam aeternae salutis
pignus meruimus accipere? Aut quas ei gratias
referre valebimus per cujus partum coelestis regni
aditum invenire potuimus? Aut quid nos in ejus
tentamus dicere laudibus quae divinis est et angelicis
laudata et glorificata praeconiis excellentius?
Nimirum humanus sermo laudes explicare non valet
verbis hujus sacratissimae atque gloriosissimae
Virginis, maxime cum nec vita concordet, nec facundia
suppeditet, nec scientia abundet. Procul
dubio pavet coelum, stupet terra, ignorat ratio,
mens non capit humana, quin etiam miratur omnis
creatura quod ei per Gabrielem archangelum
<nobr><sub></sub></nobr> annuntiatur et quod in ea per Christum adimpletur.</p>
<p>Unde in Canticis canticorum Spiritus sanctus ex
persona supernorum civium in ejus ascensione admirans
ait: <em>Quae est ista quae ascendit per desertum
sicut virgula fumi ex aromatibus myrrhae, et thuris?</em>
<strong>(Cant. III.)</strong> Ascendebat ergo per desertum hujus
mundi quasi virgula fumi, quia nimirum gracilis
erat et delicata, atque extenuata coelestibus disciplinis,
scilicet abstinentia, jejuniis, vigiliis atque
orationibus; quia ejus conversatio jam non erat in
terris sed in coelis; Spiritus sanctus admirasse dicitur,
dum haec beatissima Virgo super choros angelorum
exaltatur; desertum dicitur derelictum.
Recte ergo per desertum ascendebat, quia jam praesentem
<nobr><sub></sub></nobr> mundum tota mente deserebat, et ad coelestem
patriam cum omni devotione anhelabat, terrena
contemnebat, omne desiderium suum in coelum
erigebat, et quia in infimis nihil quod ei dulce esset
conspiciebat, totum cor ad superna amanda convertebat,
censum mundi cum omni cupiditate noxia
despiciebat, atque ad invisibilia tendebat. Sic nimirum
per desertum ascendebat, quia tota intentione
mundum deserebat. Bene ergo sicut virgula
fumi dicitur ascendisse, quia odorem bonae famae,
et exemplum perfectionis reliquit sanctae Ecclesiae.
Omnes enim quoscunque poterat, ad suum exemplum
vivere cogebat, et ut terrena despicerent, et
<nobr><sub></sub></nobr> coelestia diligerent, admonebat. Suadebat praecipue
virginibus integritatem mentis et corporis conservare,
ac mortalis naturae lenocinia vitare, et Christum
cum accensis bonorum operum lampadibus
usque in diem mortis suae fideliter exspectare. In
tantum igitur suavissimus odor perfectae conversationis
manabat ex ea, ut innumerabilis utriusque
sexus multitudo ejus sequeretur vestigia, et nuptiarum
copulatione postposita, ac propagatione filiorum
despecta, Jesu Christo coelesti sponso ejus sacratissimis
admonitionibus fieret devota.</p>
<p>Sequitur: <em>Sicut virgula fumi,</em> inquit, <em>ex aromatibus
myrrhae, et thuris</em> <strong>(Cant. III)</strong>. Et notandum
quia fumus iste ex aromatibus myrrhae et thuris
dicitur esse. Myrrha quippe corpora mortuorum
<nobr><sub></sub></nobr> condiuntur, ne putrescant, thura vero in thuribulo
accenduntur ut odorem emittant. Haec igitur gloriosissima
Virgo, dum carnem suam a putredine vitiorum
mortificabat, dum omnes mundi voluptates
per continentiam abnegabat, morituro corpori quasi
myrrham adhibebat, et ut post mortem ab aeterna
corruptione sanum permaneret, summopere satagebat.
Dum vero a cordis cubiculo omnes superfluas
cogitationes abjiciebat, quasi thuribulum
coram Deo faciebat, in quo dum per dilectionem
Dei et proximi virtutes congregabat, quasi carbones
ignis in thuribulo coaptabat, in quo semetipsam
igne charitatis in conspectu Dei incendebat. Dumque
ferventes et mundas orationes ad Deum emittebat,
quasi fumum aromatum ex thuribulo educebat,
<nobr><sub></sub></nobr> quo suave coram Deo redolebat, et proximos
quosque ad amorem Dei per bona exempla excitare
non cessabat.</p>
<p>Rursus de ea in eisdem Canticis Spiritus sanctus
admirans ait: <em>Quae est ista, quae ascendit quasi
aurora consurgens, pulchra ut luna, electa ut sol,
terribilis ut castrorum acies ordinata?</em> <strong>(Cant. VI.)</strong>
Mirabantur sanctorum animae prae gaudio, quaenam
esset quae etiam angelorum dignitatem vinceret.
<em>Quae est ista,</em> inquit, <em>quae ascendit, quasi aurora
consurgens;</em> quia videlicet Virgo semper Maria,
relictis tenebris corruptionis, in suo ascensu rutilabat
novitate incorruptionis ac perpetuae immortalitatis.
<em>Pulchra ut luna,</em> imo pulchrior quam luna;
<nobr><sub></sub></nobr> quia luna aliquando crescit, aliquando vero decrescit.
Haec autem sine defectu corruptionis tenebras
sanctae Ecclesiae illuminat, et in ea aeternae beatitudinis
claritas perseverat. Bene etiam ut sol dicitur
electa, quia ipse eam elegit sol justitiae, ut nasceretur
ex ea. Unde dicit David propheta: <em>In sole
posuit tabernaculum suum</em> <strong>(Psal. XVIII)</strong>. In sole,
hoc est in hac beatissima Virgine aptavit thalamum
<nobr><sub></sub></nobr> suum. Terribilis esse perhibetur ut castrorum acies
ordinata, quia in ascensione sua ex omni parte
angelicis choris erat circumdata, et electorum spiritibus
hinc inde comitata. Credimus hodierna
die omnem coelorum militiam cum agminibus angelorum
festive obviam huic beatissimae Genitrici
Dei Mariae advenisse, atque eam immenso lumine
circumfulsisse, et usque ad thronum sibi ante
mundi constitutionem a Deo praedestinatum cum
laudibus et canticis spiritualibus perduxisse. Nulli
ergo dubium sit, tunc in assumptione tam praeclarae
Virginis omnem coelestem Jerusalem ineffabili laetitia
exsultasse, atque inaestimabili charitate jucundatam
esse, ac de societate illius cum omni gratulatione
jubilasse. Etiam quantum datur intelligi,
<nobr><sub></sub></nobr> ipsemet Jesus Christus ei gratulabundus ac festivus
occurrit, eamque secum in paterna gloria collocavit.</p>
<p>Interea, fratres charissimi, dignum est, in quantum
divina largiente gratia possumus, ut nosmetipsos
bonis coaptemus moribus, et ut penetralia
cordium nostrorum a peccatis et vitiis emundemus,
quatenus Deum in hac solemnitate semper Virginis
Mariae decenter laudare possimus; quia iter
nostrae salutis in Dei consistit laudibus. Unde in
Psalmis dicit sermo divinus: <em>Sacrificium laudis
honorificabit me</em> <strong>(Psal. XLIX)</strong>. Videlicet sacrificium
contriti cordis et casti corporis; sacrificium
mundae mentis ac purae laudis honorificat Deum.
<em>Et illic iter, quo ostendam illi Salutare Dei</em> <strong>(ibid.)</strong>.
<nobr><sub></sub></nobr> Per istud iter non ambulatur pedibus, sed bonis
moribus; istud iter non perficitur gressibus corporis,
sed operibus bonis; istud iter sic perficitur,
ut corpus exerceatur in sanctis actionibus, et ut
mens sit devota in Dei laudibus. Gloriosum iter,
quod perducit laudantem ad coeli terraeque Creatorem.
Gloriosa semita, quae perducit hominem ad
aeterna gaudia. Sed tamen, dilectissimi, iter istud
nullatenus possumus invenire, nisi Deus illud nobis
dignatus fuerit ostendere. Oportet igitur nos cum
omni instantia Deum exorare, ut iter suae laudis
nobis dignetur demonstrare, per quod ad ipsum
poscimus pervenire. Sed quia meritis indigni sumus
impetrandi quod possimus, hujus gloriosissimae
<nobr><sub></sub></nobr> Reginae coelorum ac terrae auxilium flagitemus, ut
illius sacratissimis adjuti precibus per iter laudum
ad coeleste regnum mereamur pertingere, ipsumque
de quo loquimur, Salutare Dei in gloria Patris
regnantem, videre; ipso praestante, qui cum eodem
Patre, et Spiritu sancto in Trinitate perfecta vivit,
et regnat Deus per infinita saeculorum saecula.
Amen.</p>
<br> <h4><center>SERMO QUARTUS.
II IN NATIVITATE SANCTAE MARIAE. </center></h4><nobr><sub></sub></nobr> 
<p><nobr><sub></sub></nobr> Catalogi mansiones filiorum Israel, quae a prima
usque ad ultimam numerantur, simul quadraginta
duae sunt. Per has mansiones festinavit Hebraeus
de terra Aegypti exire, et ad terram promissionis
pervenire Per has etiam figuraliter Christianus
debet currere, qui de Aegypto, hoc est de praesenti
saeculo, cupit exire, et ad terram promissionis, id
est ad coelestem patriam pervenire. Nec mirum
videatur, si sub illo numeri sacramento perveniamus
ad regna coelorum, sub quo etiam numero
Dominus et Salvator noster typice ab Abraham
patriarcha pervenit ad Mariam Virginem, quasi
ad Jordanem, quae pleno gurgite fluens, Spiritus
sancti gratia redundavit. Has utique mansiones
Matthaeus evangelista figuraliter in Evangelio suo
<nobr><sub></sub></nobr> demonstrat, cum enumerando a patriarcha Abraham
usque ad Christum, quadraginta duas generationes
fuisse, narrat <strong>(Matth. I)</strong>.</p>
<p>Per has ergo quadraginta duas generationes ab
Abraham quasi per tot mansiones recta linea per
David descendens Christus ad Mariam venit, cum
pro nostra redemptione in ea incarnari voluit. Regali
ergo ex progenie Maria exorta refulget, cujus
precibus nos adjuvari mente et spiritu devotissime
credimus. Ideo semper Virgo Maria ex regali progenie
scribitur, quia de stirpe regis David orta
fuisse perhibetur. Ex regali prosapia descendit,
quia veram de stirpe David originem duxit. Per
humanam naturam ex regali progenie exstitit, sed
per gratiam Deus eam sibi in filiam adoptavit. Secundum
<nobr><sub></sub></nobr> carnem de semine regio fuit nata, sed per
adoptionem Dei altissimi est filia. Ex se ipsa Christum
Deum et hominem genuit; sed tamen Christus
eam creavit. Est igitur mater, et filia; mater, quia
verum Deum et verum hominem genuit; filia, quia
illam Deus, ut ex ea nasceretur, creavit.</p>
<p>Nobilis est ex progenie terreni parentis, sed
longe est nobilior per gratiam Dei omnipotentis.
Quasi filia regis David gloriosa est effecta, sed
multo est gloriosior, quia a Deo est electa. Nobilis
est parentibus, sed tamen nobilior est moribus;
nobilis est genere, sed nobilior sanctitate. Quare?
Quia ab infantia, divina praeveniente gratia, coepit
despicere terrena, et amare coelestia. Ab exordio
nativitatis suae dono illuminata supernae gratiae,
<nobr><sub></sub></nobr> studuit visibilia contemnere et invisibilia quaerere.
Deum cum dilectione timebat, eumque cum timore
diligebat; os suum a superfluo sermone restringebat,
delicias ciborum respuebat, visus hominum
fugiebat, seipsam in vultu et habitu magis Deo
quam hominibus placere optabat. Praeterea iram et
<nobr><sub></sub></nobr> odium veluti quamdam mortiferam pestem vitabat;
lenocinia cum omnibus hujus mundi blandimentis
fugiebat. Fidem rectam custodiebat, nulla insipiens
doctrina eam decipiebat, nulla religio perversa
corrumpebat, nulla pravitas a statu rectitudinis
avertebat, nulla iniquitas a Dei dilectione
separabat. Ab omnibus quae lex vetat sese abstinebat;
omnia quae Scriptura prohibet summopere
cavebat. Quotidie orationi insistebat, diebus ac
noctibus suppliciter Deum exorabat, nocturnis vigiliis
in Dei laudibus permanebat. In humilitate
fundata erat, minimam se judicabat, ancillam Dei
se esse dicebat, atque ut digna in conspectu Dei
existeret, vigilanti cura elaborabat. Ostendebat in
suo gressu simplicitatem, in motu puritatem, in
<nobr><sub></sub></nobr> gestu gravitatem, in incessu honestatem.</p>
<p>Sed quis poterit sufficienter aut digne perfectionem
sanctitatis ejus referre? Omnis illius vita
virtutibus exstitit plena; a peccatis vero et vitiis
munda. Spiritus sanctus eam illuminavit, et virtutibus
corroboravit, ab ubertate domus Dei inebriavit,
atque ab omni carnali delectatione purgavit, ut
Deum super omnia diligeret, eique cum omni devotione
adhaereret; ita ut, desiderio superni amoris
accensa, vix eam aliquis in bonis operibus imitari
posset. In tantum in omni gente Judaeorum virtutibus
excrevit, seque ipsam eis bonorum operum
exemplum praebuit, ut recte de ea dici possit:
Sicut spina generat rosam, ita Judaea genuit Mariam.
Congrue Judaea comparatur spinis, quia semper
<nobr><sub></sub></nobr> Deum exacerbavit in operibus suis. Bene Scriptura
Judaicam gentem spinis comparavit, quia
quasi infligendo vulnera cruenta exstitit, dum prophetarum
et proximorum sanguinem crudeliter
effudit. Unde ei Dominus in Evangelio dicit: <em>Jerusalem,
Jerusalem, quae occidis prophetas, et lapidas
eos qui ad te missi sunt</em> <strong>(Matth. XXIII)</strong>. De qua etiam
Elias querimoniam faciendo, dicebat Deo: <em>Domine,
altaria tua suffoderunt, prophetas tuos occiderunt, et
relictus sum ego solus, et quaerunt animam meam ut
auferant eam</em> <strong>(III Reg. XIX)</strong>. Hoc etiam significavit,
quod Dominus in rubo Moysi in flamma apparuit.
Erat flamma in rubo, id est in spinis, et non cremabatur
rubus <strong>(Exod. III)</strong>. Rubus significat spinas
peccatorum Judaeorum, flamma vero significat legem
<nobr><sub></sub></nobr> divinorum praeceptorum; et sicut flamma rubum
non comburebat, ita lex peccata Judaeorum
omnino non consumebat.</p>
<p>Congrue igitur semper Virgo Maria quasi rosa de
spinis dicitur fuisse orta; quia quamvis originem
duxerit de stirpe Judaica, tamen dum per Dei gratiam
<nobr><sub></sub></nobr> a peccatis et vitiis stetit aliena; dum utrique
sexui, videlicet viris et feminis, perfectae conversationis
praebuit exempla, velut rosa decorat spineta,
sic illa decoravit Judaeam, imo etiam universam
Ecclesiam. Dum vero seipsam per dilectionem Dei
et proximi in omni mansuetudine et patientia conservabat,
dum innocentiam et puritatem verbo et
opere custodiebat, dum cuncta quae in terris sunt,
pro nihilo ducebat; quasi rosa flagrans suis proximis
suaviter redolebat, dum eis bonae famae odorem
praestabat. Unde bene illi convenit quod Spiritus
sanctus in Canticis canticorum dicit: <em>Sicut lilium
inter spinas, sic amica mea inter filias</em> <strong>(Cant. II)</strong>. Per
filias in sacro eloquio negligentes quique, et in Dei
dilectione tepidi nominantur; quia dum effeminatos
<nobr><sub></sub></nobr> mores nutriunt, dignitate virili amissa, quales interius
habentur, exterius feminino nomine nuncupantur.
Et quia Christum solummodo verbis confitentur,
operibus vero nihil aliud, nisi mundanas
sollicitudines sectantur; recte non filii, sed filiae
nominantur.</p>
<p>Digne igitur sicut lilium inter spinas, sic beatissima
Virgo Maria inter filias esse perhibetur; quia
quamvis de radice humanae fragilitatis processerit;
quamvis de stirpe mortalitatis prodierit, quamvis
de natura vitiata exierit; tamen dum foeditatem
humanae vitae despiciendo, ad coelestem se erexit
pulchritudinem; dum nigredinem Judaicae conversationis
vilipendendo, corde et corpore munditiae
candorem conservavit; dum superbiae montem deserendo,
<nobr><sub></sub></nobr> seipsam in convalle humilitatis plantavit:
quasi lilium odore bonae opinionis proximos suos,
imo omnes fideles, refecit. Recte ergo in dignitate
lilii computatur, quia ab infantia candorem virginitatis
amavit, et mentis munditiam custodivit, per
quam omnipotenti Deo prae cunctis virginibus placere
meruit, sicut Scriptura dicit: <em>Elegit eam Deus,</em>
et praeelegit eam <strong>(Psal. CXXXI)</strong>. Elegit eam videlicet
prae aliis virginibus; et praeelegit eam super omnes
virgines, privilegio scilicet majoris dignitatis, ac
singularis dilectionis: quia nec ei prima similis
aliqua visa est, nec sequens erit, quae ei assimilari
possit, de qua etiam beatus Hieronymus dicit:
Invenitur prima inter primas summi Regis cohortes.
<nobr><sub></sub></nobr> Prima dicitur inter omnes virgines summi
Regis cohortes, non solum tempore, verum etiam
dignitate et sanctitate. In summi regis curia invenitur
prima, quia super omnes virgines, imo etiam
super omnes mulieres est benedicta. Revera super
omnes mulieres est benedicta, quia inter omnes
feminas gloriosissimum Deo virginitatis munus
obtulit prima. In summi Regis curia prima dicitur
inveniri, quia in terris angelicam vitam studuit
imitari.</p>
<p>Unde Propheta ait: <em>Adducentur regi virgines post
eam: proximae ejus afferentur tibi</em> <strong>(Psal. XLI)</strong>. Caeterae
virgines adducentur regi Domino, non in primo,
<nobr><sub></sub></nobr> sed in secundo loco, quia nulla aequabitur ei
sive in sanctitate, sive in praemio. Deo dicatae virgines,
adducentur coelorum Regi, non pariter sed
post eam; quia nulla ei, quamvis sit sancta, quamvis
sit digna, poterit in praemio parificari. Caeterae
Deo consecratae virgines illius sequaces possunt
esse, non comites; quia haec nobilissima Virgo
domina est inter ancillas, regina inter sorores,
magistra inter virgines. Sine dubio sanctarum virginum
est magistra, quia eis bene vivendi praebuit
exempla. Est etiam mater earum; quia eas genuit
exemplo sanctarum virtutum. Unde Scriptura loquitur:
<em>Unusquisque ejus filius dicitur, cujus doctrinam
sequitur.</em> Certe non solum virginum, sed etiam
omnium sanctarum feminarum mater est et magistra,
<nobr><sub></sub></nobr> quia super omnes mulieres a Deo est electa
atque benedicta. Cui Spiritus sanctus in Canticis
canticorum dicit in magna gloria: <em>Tota pulchra es
amica mea, et macula non est in te</em> <strong>(Cant. IV)</strong>. Sed
cum scriptum sit: <em>Nemo est sine peccato: nec etiam
infans, cujus vita est unius diei super terram</em> <strong>(Job
XIV)</strong>; quid est quod haec sanctissima Virgo tota pulchra
esse dicitur, in qua macula non habetur?
Alibi quippe legitur: <em>Stellae non sunt mundae in conspectu
Dei</em> <strong>(Job XXV)</strong>. Et alibi: <em>In multis offendimus
omnes</em> <strong>(Jac. III)</strong>. Et Joannes apostolus ait: <em>Si dixerimus
quia non peccavimus, mentimur, et non facimus
veritatem</em> <strong>(I Joan. I)</strong>.</p>
<p>Sed tamen beatissima Virgo Maria, sicut a Spiritu
sancto tota pulchra et sine macula dicitur, ita
<nobr><sub></sub></nobr> et a sanctis Patribus praedicatur, quod de nullo alio
sanctorum creditur. Decenter igitur eam sine macula
Spiritus sanctus praedicit, quia illam praeveniens
a peccato prorsus purgavit, et fomite peccati
liberavit, atque ab omni illicita cogitatione penitus
mundavit; in tantum, ut ei postmodum peccandi
occasio nullatenus exstiterit. Unde beatus Augustinus
dicit <small>[Note: <nobr><sub></sub></nobr> <em>De natura et gratia,</em> contr. Pelag., n. 12.]</small>: Excepta et sacratissima Virgine, si
omnes sancti et sanctae in unum congregarentur, et
quaereretur ab eis, an peccatum haberent; quid responderent,
nisi quod Joannes ait? <em>Si dixerimus
quia peccatum non habemus, nosmetipsos seducimus,
et veritas in nobis non est.</em> Haec autem Virgo gloriosissima
singulari gratia Spiritus sancti est praeventa
<nobr><sub></sub></nobr> atque repleta, ut ipsum haberet sui ventris
fructum, quem ab initio omnis creatura habuit Dominum.
Recte ergo dicitur et absque ulla dubitatione,
tota pulchra, et sine macula fuisse, in sinum
cujus Verbum Patris, per quod facta sunt omnia,
dignatum est descendere, ibique pro totius mundi
salute humanitatem nostram sibi misericorditer
conjungere. Nihilominus tota pulchra et sine macula
fuit, in cujus utero Dei Filius nostra carne se
induit, in qua pro nostra redemptione passus est,
sicut voluit, et cum qua hostem antiquum potenter
debellavit, atque infernum, quamvis illuc in sola
anima descenderit, spoliavit, ejusque spolia post
<nobr><sub></sub></nobr> resurrectionem suam quadragesimo die ad coelos
sublevavit, eamque, ut credimus, in aeterna beatitudine
collocavit. Sine dubio tota pulchra et sine
macula fuit, quae et genitricis dignitatem obtinuit,
et virginalem pudicitiam non amisit. Virgo peperit,
quia virgo concepit. Beata illa fecunditas, quae
pariendo mundum illuminavit, coelos haereditavit,
damna angelorum et hominum reparavit, et tamen
velamina virginitatis non perdidit. Felix venter
ille, qui sine humano semine gignere novit, et corruptionem
ignoravit. Felix certe est, et omni laude
dignissima haec semper Virgo, quae coelestem panem,
id est Christum protulit saeculo, de quo sancti
angeli reficiuntur in coelo. Ex se ipsa protulit
mundo panem vivum, de quo reficiuntur animae
<nobr><sub></sub></nobr> fidelium; et tamen non perdidit virginitatis sigillum.</p>
<p>Unde dicitur in eisdem Canticis: <em>Hortus conclusus,
fons signatus. Emissiones tuae paradisus</em>
<strong>(Cant. IV)</strong>. Omnino est hortus deliciarum, in quo
plantata sunt omnia genera florum, et odoramenta
sanctarum virtutum: sic perfecte conclusus, ut
nullatenus possit violari, neque ullis cogitationibus
sive insidiarum fraudibus valeat corrumpi.
Recte hortus conclusus dicitur, quia dum per bona
exempla multos populos gignit, quasi hortus germinans
pulchros flores emittit. Fons etiam signatus
sigillo totius Trinitatis existit, ex quo fons vitae
procedit, qui et angelos in coelo ex se ipso pascit,
et fideles, ne laxentur in via hujus saeculi, reficit.
<nobr><sub></sub></nobr> De quo fonte ipse Dominus in Evangelio dicit: <em>Qui
biberit ex aqua quam ego dabo ei, non sitiet in aeternum</em>
<strong>(Joan. IV)</strong>. Etiam illius uteri emissio, scilicet
Christus, omnium supernorum civium est paradisus.
<em>Paradisus</em> Graece, Latine <em>hortus</em> dicitur. <em>Eden</em>
Hebraice, Latine interpretantur <em>deliciae;</em> quae simul
juncta faciunt hortum deliciarum. Congrue in hoc
loco horto comparatur Jesus Christus, quia quamvis
in divinitate sua cum Patre et Spiritu sancto sit incircumscriptus,
tamen ita est circumscriptus, ut
nunquam pervenire possit ad eum hypocrita, haereticus,
Judaeus, sive paganus. Recte dicitur hortus
deliciarum, quia in eo sunt omnes deliciae atque
<nobr><sub></sub></nobr> divitiae supernorum civium. Satis pulchre dicitur
paradisus, quia ipse est refectio et suavitas ad se
currentibus, atque omnibus in coelo manentibus.
Ideo hortus dicitur deliciarum, quia ipse cibus est
et jucunditas omnium coelestium ordinum beatorum
spirituum, et animarum omnium sanctorum.</p>
<p>Igitur, fratres dilectissimi, si ad has delicias,
de quibus loquimur, scilicet ad Christum, cupimus
pervenire, necesse est ut illi cum omni devotione
studeamus servire, eique in omni nostra conversatione
placere, illique tota mente adhaerere, ut
recte cum Propheta possimus dicere: <em>Mihi autem
adhaerere Deo bonum est: ponere in Domino Deo
spem meam</em> <strong>(Psal. LXXII)</strong>. Ac si diceret: Mihi videtur
delectabile et utile esse, mundum contemnere.
<nobr><sub></sub></nobr> Deoque adhaerere, atque in eo spem meam
ponere, magis quam in temporalibus bonis quae sub
omni velocitate constant, ad nihilum devenire.
Dignum est ergo, ut ei adhaereamus castis moribus,
eumque sequamur sanctis actionibus, mundatis
prius pectoribus ab immundis et nefandis, vanis
ac noxiis cogitationibus, quia nemo poterit eum
digne contemplari, nec perfecte sequi sine istis
virtutibus. In sua namque essentia sanctissimus
est atque subtilissimus, nec poterit eum cernere
immundus oculus. Ad ipsum ergo mundo corde et
pura mente accedamus, illum prae omnibus et super
omnia diligentes, eum in omnibus et per omnia
amantes, ipsique cum omni instantia servientes,
<nobr><sub></sub></nobr> qui et se ipsum nobis alimentum praestat, ne deficiamus
in hujus mundi via, et praemium servat, de
quo gaudeamus in coelesti patria. Sed quia innumeris
exigentibus culpis, indigni sumus coelestibus
donis, auxilium imploremus beatissimae Mariae semper
virginis, quatenus ejus sacratissimis precibus
et meritis mundati ab omnibus peccatis et vitiis,
mereamur esse participes aeternarum deliciarum, et
pervenire ad gaudia aeternae beatitudinis, ibique
videre eumdem Jesum Christum Filium ejus regnantem
in dextera Dei Patris: ipso praestante, qui
cum eodem Patre et Spiritu sancto in Trinitate
perfecta vivit et regnat Deus, per omnia saecula
saeculorum. Amen.</p>
<br> <h4><center>SERMO QUINTUS.
DE SANCTA CRUCE. </center></h4><nobr><sub></sub></nobr> 
<p><nobr><sub></sub></nobr> Ideo, fratres charissimi, Dominus noster Jesus
Christus de coelis pro nostra salute ad nos dignatus
est descendere, ut iterum nos de terris ad coelum
reduceret post se. Hac de causa pro nostra reparatione
usque ad mortem voluit humiliari, et crucis
despectionem pati, ut nos liberaret de potestate inimici,
et per se ipsum qui est via, veritas, et vita,
perduceret ad aeternam beatitudinem, id est ad visionem
<nobr><sub></sub></nobr> Patris sui. Audiamus igitur ab eo, qualiter
post eum debemus ire, et ad ipsum pertingere, ut
ubi est ipse, et nos per ipsum possimus esse. Ait
enim: <em>Qui vult post me venire, abneget semetipsum,
et tollat crucem suam, et sequatur me</em> <strong>(Matth. XVI)</strong>.
Prius ergo semetipsum debet abnegare, qui post
Christum vult currere.</p>
<p>Sed quid est semetipsum abnegare? Propriis videlicet
<nobr><sub></sub></nobr> moribus renuntiare. Ut qui superbus erat, et
mala proximis suis inferebat, conversus ad Dominum,
non solum amicis, verum etiam inimicis pro
viribus bona faciat. Ille vero qui antea iracundus
erat, se ipsum in omnibus mansuetum ac benignum
exhibeat, ita ut omnes aequanimiter et patienter ferat.
Is autem qui prius erat luxuriosus, mente et
corpore studeat esse castus; ut non solum tactu
non polluatur corpus, sed etiam nec immunda cogitatione
animus. Qui avaritiae deditus erat, aliena
non concupiscat, pro amore Christi propria indigentibus
tribuat, paupertatem diligat, divitias contemnat.
Qui hujusmodi propriis voluntatibus renuntiat,
procul dubio semetipsum abnegat: sed tamen ad
perfectum non sufficit, nisi accepta cruce post Christum
<nobr><sub></sub></nobr> pergat.</p>
<p>Sed quid est crucem ferre? semetipsum videlicet
mortificare. Crucem ferre, et non mori, simulatio
est hypocritarum; crucem autem ferre, et mori,
studium est Dei servorum. Quicunque ergo ad servitutem
Dei accedit, si nondum a peccatis et vitiis
moritur, crucem videtur ferre, sed tamen Christum
non sequitur. Ille ergo veraciter crucem portat, et
Christum sequitur, qui saeculo renuntians, a peccatis
et vitiis recedit, et in Dei servitio sese fortiter
stringit, propriae voluntati in omnibus contradicit,
atque humiliter seipsum imperio magistri, id est
abbatis, subjicit. Iste cum Apostolo recte dicere
poterit: <em>Mihi autem absit gloriari, nisi in cruce
Domini nostri Jesu Christi, per quem mihi mundus
</em><nobr><sub></sub></nobr> <em>crucifixus est, et ego mundo!</em> <strong>(Gal. VI.)</strong> Illi sine dubio
est mundus crucifixus qui mundum despicit cum
suis oblectationibus. Et econverso: ille est crucifixus
mundo, quem causa amoris Christi mundus
odio habet. Contingit aliquando ut homo mundum
non teneat mente, sed tamen mundus eum cum suis
occupationibus adstringit, et mortuus est homo mundo,
et mundus quasi vivus eum conspicit, dum alio
intentum in suis actibus rapere contendit. Sed Paulus
mundum non cupit, nec mundus eum; ut in
duobus mortuis neuter neutrum videt. Ac si diceret:
Nec ego mundi aliquid cupio, nec ipse suum
aliquid in me cognoscit. Crucem ergo, sicut jam
supradictum est, ferre, semetipsum est mortificare,
<nobr><sub></sub></nobr> visibilia contemnere, invisibilia amare, jugum disciplinae
Christi suave, et onus mandatorum ejus leve
cum omni devotione portare.</p>
<p>Gloriemur ergo et nos, dilectissimi, in vivifica
cruce Domini nostri Jesu Christi, quae digna fuit
portare pretium hujus mundi, per cujus mysterium
diabolus est victus, et mundus redemptus. Summopere
nobis est gloriandum in ea, quia ejus beneficia
non sunt recentia nec noviter inventa, sed ab
antiquo figuris et aenigmatibus praeostensa ac monstrata.
Ista dulces figuraliter aquas fecit, quando
Dominus in quinta mansione filiorum Israel, scilicet
Mara, Moysi lignum ostendit, quod Moyses protinus
<nobr><sub></sub></nobr> in amarissimas aquas mittens, statim eas in
dulcedinem divina virtute convertit <strong>(Exod. XV)</strong> <small>[Note: <nobr><sub></sub></nobr> Isid, <em>Quaest in. Exod.,</em> c. 21.]</small>.
Intelligitur amaras aquas habere figuram legis et
litterae occidentis, quibus si mittatur confessio crucis,
et jungatur sacramentum Dominicae passionis,
tunc efficiuntur aquae mirae suavitatis, et amaritudo
litterae vertitur in dulcedinem intelligentiae spiritualis.
Unde scriptum est: <em>Constituit Dominus populo
legem et judicia, et tentavit eum</em> <strong>(Exod. XXI)</strong>. Alio
quoque sensu, quod aquae mirae amaritudinis, ligno
in se suscepto, dulces sunt, indicium erat, amaritudinem
gentium per lignum crucis quandoque esse
convertendam in dulcedinis usum. Sciendum autem
juxta superiorem sensum, quod primo ductus est
Israel ad aquas salsas atque amaras, et ligno monstrato
<nobr><sub></sub></nobr> a Domino, dulcius effectus: postea venit ad
fontes. Primo enim populus ducitur ad litteram legis,
in qua donec permanet, ab amaritudine non
potest recedere, nec Evangelii dulcedinem gustare.
Cum vero per lignum vitae dulcis effecta fuerit, et
intelligi lex spiritualiter coeperit, tunc de veteri testamento
venitur ad novum, et venitur ad duodecim
apostolos, quos fontes Scriptura memorat, ex quibus
fidelis plebs dulcissimam sufficienter aquam,
scilicet spiritualem doctrinam haurit. Ibi et arbores
requiruntur septuaginta palmarum, quia non soli
duodecim apostoli fidem Christi praedicaverunt, sed
et alii septuaginta missi ad praedicandum verbum
Dei feruntur, per quos palmas victoriae Christi
mundus agnosceret. Siquidem et isti duodecim fontes
<nobr><sub></sub></nobr> septuaginta palmarum arbores irrigantes, apostolicam
gratiam praefigurabant, decuplato rigante,
ut per septiformem Spiritum demum legis Decalogus
impleatur.</p>
<p>Per hujus etiam sanctae crucis mysterium typice
destruuntur dogmata philosophorum. Nam quod
olim Aegyptus diversis plagis corporaliter affligitur,
hoc in nobis modo spiritualiter agitur. Aegyptus
quippe forma est saeculi, in qua aquae vertuntur in
sanguinem imperio Domini. Aquae Aegyptiae erratica
et lubrica philosophorum dogmata intelliguntur,
quae merito in sanguinem vertuntur, quia in
rerum causis carnaliter sentire probantur. Sed ubi
crux Christi huic mundo lumen veritatis ostendit,
<nobr><sub></sub></nobr> hujusmodi eum correctionibus arguit, ut ex poenarum
qualitate propria agnoscat quae prave egit.</p>
<p>Per hanc etiam crucem, jubente Domino, silex
aquas jecit Moysi officio <small>[Note: <nobr><sub></sub></nobr> Isid., <em>Quaest. in Numer.,</em> c. 33.]</small>. In tricesima tertia
mansione, scilicet Cades, Moyses offendit Dominum
propter aquas contradictionis, et prohibetur transire
Jordanem et intrare terram promissionis. Perturbatus
enim populi murmure dubitanter petram
percussit, quasi illud Deus facere non posset, ut
aqua de petra proflueret <strong>(Num. XX)</strong>. Sed quid hic
fides Moysi insinuat dubia, quae aquam titubaverit
ejiciendam de petra? In hoc procul dubio prophetiam
intelligimus de Christo. Dum enim Moyses in
<nobr><sub></sub></nobr> Scripturis sanctis aliam atque aliam pro efficientiis
causarum personam gerat, nunc tamen populi Judaeorum
sub lege positi personam significabat,
eumque in prophetica pronuntiatione figurabat.
Nam sicut Moyses virga, per quam lignum sanctae
crucis figuratur, petram percutiens de Dei virtute
dubitavit; ita ille populus, qui sub lege per Moysem
data tenebatur, Christum ligno affigens, eum Dei
virtutem esse non credidit. Sed sicut percussa petra
manavit aquam sitientibus. Sic plaga Dominicae
passionis effecta est vita credentibus <small>[Note: <nobr><sub></sub></nobr> Haec ex eod. Isid., <em>Quaest. in Exod.</em> c. 24,]</small>. Eadem
autem petra quae aquam evomuit, Christi figuram
habuit, quo aperto cuncta profluxerunt, ad quem,
ut emanaret credentibus gratiam, velut virga lignum
crucis accessit. Percussa enim petra, fons manavit;
<nobr><sub></sub></nobr> percussus in cruce Christus sitientibus atque
credentibus lavacri gratiam et donum sancti Spiritus
effudit. Petra ista figuram Christi habuisse probat
Apostolus, cum dicit: <em>Bibebant autem de spirituali,
consequente eos petra: petra autem erat Christus</em>
<strong>(I Cor. X)</strong>. Quod autem sitiens populus aquam,
murmuravit adversus Moysen, et propterea jubet
Deus ut ostendat ei petram ex qua bibat; quid hoc
significat nisi <small>[Note: <nobr><sub></sub></nobr> Locus depravatus sic restituendus ex edit.:
nisi quia si quis est qui legens Moysen murmurat
adversus eum, et duplicet ei lex quae secundum litteram
est scripta; ostendit et Moyses petram, qui
est Christus et adducit eum ad ipsam ut inde bibat
et reficiat sitim suam.]</small> quia lex Moysi adversus eum
murmurat, quae secundum litteram mortificat?
Ostendit ergo ei petram Moyses, quae est Christus;
adduxit eum ad ipsum, ut inde bibat et sitim suam
reficiat <small>[Note: <nobr><sub></sub></nobr> Rursus ex <em>Quaest. in Num.</em> ubi supra.]</small>. Hanc igitur carnalem de Christi divinitate
desperationem Deus jubet mori in ipsius
<nobr><sub></sub></nobr> Christi altitudine, cum mortem carnis Moysi in
montem imperat fieri. Sicut enim petra Christum
significat, ita et mons Christum indicat. Petra est
humilis fortitudo, mons eminens altitudo. Itaque ut
ipse Dominus ait: <em>Non potest civitas abscondi supra
montem posita</em> <strong>(Matth. V)</strong>; se scilicet montem, fideles
autem suos in sui nominis gloria fundatos, asserens
civitatem. Prudentia enim vivit carnis, cum
tanquam petra percussa Christi humilitas in cruce
contemnitur ab incredulis. Christus namque crucifixus,
Judaeis siquidem est scandalum, gentibus vero
stultitia <strong>(I Cor. I)</strong>. Prudentia iterum carnis moritur,
cum tanquam montis eminentia Christus excelsus
agnoscitur Ipsis enim vocatis Judaeis, et gentilibus
Christus Dei sapientia est, et Dei virtus.</p>
<p><nobr><sub></sub></nobr> Duo etiam ligna quae vidua Sareptana colligebat
<strong>(III Reg. XVII)</strong>, hanc adorandam crucem Christi
significabant, quae non ex uno construitur ligno,
sed ex duobus constat. Ex ligni nomine et lignorum
numero signum crucis exprimitur. Claudebatur
coelum quando fames erat, quia nulla erat cognoscendae
Divinitatis ubertas; sed temporibus his,
quibus fames omne genus urgebat humanum, ad
viduam destinatus Elias est <small>[Note: <nobr><sub></sub></nobr> Ex B. Ambros. <em>De vid.,</em> c. 1, n. 3.]</small>. Videte, fratres,
<nobr><sub></sub></nobr> quemadmodum propria singulis gratia servetur
Angelus ad Virginem <strong>(Luc. I)</strong>, propheta ad viduam
mittitur. Multae viduae erant, sed una omnibus
antefertur. <small>[Note: <nobr><sub></sub></nobr> Haec ex c. 2, num. 7.]</small> Haec vidua non tantum abstinentia
corporis definitur, sed virtute signatur <small>[Note: <nobr><sub></sub></nobr> Jam ex cap. 3, num. 14.]</small>. Magni
meriti haec sancta vidua fuit, quia quamvis fames
esset maxima in omni terra, illius tamen cura Deo
non defuit, dum prophetam ad alendam eam misit.
Sanctam quippe Ecclesiam significat haec vidua,
quae morte viri sui, scilicet Christi, est viduata. Non
ergo otiose haec vidua inter multas viduas praefertur,
sed rationabiliter cunctis praeponitur. Quae enim
talis vidua, vel ubi invenitur, ad quam tantus propheta,
qui ad coelum raptus est, dirigitur? Eo praesertim
tempore, quando clausum est coelum annis
<nobr><sub></sub></nobr> tribus, et mensibus sex. Qui sunt isti tres anni,
nisi forte illi quibus Dominus in terram venit, et
fructum invenire non potuit? Unde scriptum est:
<em>Ecce tres anni sunt, ex quo venio quaerens fructum
in ficulnea hac, et non invenio</em> <strong>(Luc. XIII)</strong>. <small>[Note: <nobr><sub></sub></nobr> Quae parenthesi includimus non sunt Ambrosii.]</small> (De
hac muliere novimus dixisse Salomonem: <em>Mulierem
fortem quis inveniet? Procul et de ultimis finibus
pretium ejus</em> <strong>(Prov. XXXI)</strong>. Pretium sanctae Ecclesiae
et praemium Christus est, qui de ultimis finibus, id
est de coelis, ad eam venit, eamque pretio proprii
sanguinis sui mercatus est.) Haec est profecto illa
vidua, de qua dictum est: <em>Laetare sterilis quae non
paris: erumpe et clama quae non parturis: quoniam
multi filii desertae, magis quam ejus quae habet virum</em>
<strong>(Isa. LIV)</strong>. Bene etiam illi per prophetam dicitur:
<nobr><sub></sub></nobr> <em>Ignominiae et viduitatis tuae non eris memor; quia
ego Dominus salvam te facio</em> <strong>(ibid.)</strong>. Haec est igitur
illa vidua, propter quam cum siccitas esset in terris
coelestis verbi prophetae sunt destinati. Unde nec
nobis videtur illius persona esse mediocris, qui aridam
terram rigavit rore verbi coelestis. Clausum
quoque coelum non humana potestate reseravit, sed
divina. Quis enim potest aperire coelum, nisi Christus,
cui quotidie cives Ecclesiae cumulo congregantur
de peccatoribus? Nec enim humanae virtutis est
dicere: <em>Hydria farinae non deficiet nec lecythus,</em> id
est vas, <em>olei minuetur usque in diem, quo datarus est
Dominus pluviam super terram</em> <strong>(III Reg. XVII)</strong>.
Quid est autem, usque diem, quo daturus est Dominus
<nobr><sub></sub></nobr> pluviam super terram, nisi usque in diem,
quo descendet Dei Filius sicut pluvia in vellus?
<strong>(Psal. LXXI.)</strong></p>
<p>In Scripturis quippe sub figuris ista latent; sed
jam virtutes et beneficia crucis patent. Quae beneficia?
Reges videlicet in Christum credunt, et hanc
sanctissimam crucem, depositis coronis ac flexis
genibus adorant, qui prius odio nominis ejusdem
Domini nostri Jesu Christi gravissima Christianis
<nobr><sub></sub></nobr> tormenta irrogabant. Per virtutem ejusdem sanctae
crucis fortis armatus ille ac superbus, qui in pace
atrium suum custodire, et vasa possidere videbatur
<strong>(Luc. XI)</strong>. juste et rationabiliter vincitur; vasa ejus,
scilicet corda fidelium in quibus habitabat, diripiuntur;
arma in quibus confidebat, superbia videlicet
et dolus, franguntur; humanum genus Deo
reconciliatur, templa idolorum destruuntur, sancta
Ecclesia roboratur, Christiani in fide solidantur;
pagani, eo quod idola adoraverint, confunduntur,
Judaei scandalizantur, portae inferi destruuntur, captivi
qui diu illic detinebantur, ad perpetuae lucis
et pacis requiem transferuntur, janua paradisi aperitur,
damna coelestium ordinum reparantur, daemonia
<nobr><sub></sub></nobr> reprimuntur, hostes superantur; et, ut breviter
dicam, sine illa nullum sacramentum perficitur
in sancta Ecclesia.</p>
<p>Illius enim signo sacrosanctum corpus Christi
consecratur, Ecclesia Deo dedicatur, sacerdotes et
cuncti gradus Ecclesiae ordinantur, infantes baptizantur,
pueri et adolescentes ab episcopis sacro
chrismate in fide confirmantur, cibi fidelium sanctificantur,
omnes Christiani populi benedicuntur,
frontes utriusque sexus et aetatis muniuntur. Unde
est illud: Nulla salus est in domo, nisi crucem
munit homo super liminaria. Revera nulla salus est
in domo, id est in corpore, quod est habitatio animae,
nisi sanctae crucis signaculum portaverit in
fronte. Per virtutem quoque illius aegri sanantur,
<nobr><sub></sub></nobr> mortui resuscitantur, caeci illuminantur, leprosi
mundantur, paralytici curantur, daemones ab obsessis
corporibus eliminantur, ferae in mansuetudinem
convertuntur, serpentes fugantur, ignis exstinguitur;
ad ultimum vero prosperitas tribuitur, et omnis
adversitas repellitur.</p>
<p>Gratias igitur, dilectisimi, agamus omnipotenti
Deo, qui per passionem et crucem Jesu Christi
Filii sui tanta et tam innumerabilia bona praestitit
universo mundo. Multa bona abstulit nobis superbus
Adam per lignum praevaricationis, sed multo
majora dedit nobis humilis Christus per lignum
sanctae crucis. Tanta enim fuit humilitas in Christo
Dei et Virginis Filio, quae omnibus suis ad salutem
sufficere posset: sicut in primo homine tanta fuit
<nobr><sub></sub></nobr> superbia, quae sibi et suis posteris noceret. Non est
autem inventus inter homines aliquis, qui hoc posset
implere, ut homines videlicet suis meritis Deo
possent reconciliari, nisi leo de tribu Juda, qui
aperuit librum, et solvit signacula ejus, implendo
in se omnem justitiam <strong>(Apoc. V)</strong>, id est consummatissimam
atque perfectissimam humilitatem, qua
major esse non potest. Nam alii homines debitores,
id est culpabiles erant, et vix unicuique sua virtus
vel humilitas sufficiebat. Nullus ergo eorum hostiam
poterat offerre sufficientem nostrae reconciliationi.
Sed Christus Deus et homo sufficiens et perfecta
fuit hostia, qui multo amplius est humiliatus,
amaritudinem mortis gustando, quam ille Adam
superbivit per ligni vetiti esum, noxia delectatione
<nobr><sub></sub></nobr> perfruendo. Magna ergo in morte Unigeniti praestita
sunt nobis, scilicet ut redire nobis in patriam
liceat, sicut olim in morte summi pontificis his qui
ad civitatem refugii confugerant, secure ad propria
remeare licebat <strong>(Num. XXXV)</strong>.</p>
<p>Sed inter haec mirandum est, fratres charissimi,
cur Dei Filius qui nunquam peccavit, et ab ore
cujus mendacium non processit, tam pie tamque
misericorditer pro nobis peccatoribus crucem ascendere,
et in ea mori voluerit? Nunquid nostris
exigentibus meritis ad nos venire, et de manu hostis
antiqui nos dignatus est redimere, ut perveniendi
ad coelum rectum iter ostenderet? Nunquid
aliqua bona praecesserant opera, pro quibus mereremur
accipere tanta et tam incomparabilia dona,
<nobr><sub></sub></nobr> ut Dei videlicet Filius in cruce portaret peccata
nostra? Non illum procul dubio ad nos de sinu Patris
fecit descendere nostra sanctitas, sed illius
summa et incomparabilis pietas. Quod ad nos Deus
Pater eumdem unigenitum sibique coaeternum Filium
suum misit; quod nos de potestate inimici redemit;
quod charitatem suam cordibus nostris infudit;
quod nobis agnitionem sui tribuit; quod introitum
regni coelestis aperuit; quod ad contemplandam
sui faciem non intromittit, nos nostris
meritis, sed ejus largissima bonitas fuit. Sicut nostra
providentia non sumus in hoc saeculo nati, ita
nec nostro arbitrio de manu inimici redempti, nec
nostro consilio spiritualiter regenerati. Ab ipso enim
<nobr><sub></sub></nobr> ex nihilo sumus creati, et ut ei serviamus spiritaliter
instructi, et ut coelum ascendere possimus,
misericorditer adjuti. Ab ipso etiam accepimus, ut
ab exsilio ad patriam, ab infimis ad superiora, a
miseria ad felicitatem, de tenebris ad lucem, de
tribulatione ad paradisum valeamus ascendere.</p>
<p>Hoc idem Sponsus, scilicet Dominus noster Jesus
Christus, asserit, cum figuraliter sponsae, id est
sanctae Ecclesiae, dicit: <em>Sub arbore malo suscitavi
te</em> <strong>(Cant. VIII)</strong>. Quid per arborem mali, nisi sancta
crux designatur, quae malum illud sustinuit, de quo
eadem sponsa in superioribus dicit: <em>Sicut malus
inter ligna silvarum, sic dilectus meus inter filios?</em>
<strong>(Cant. II.)</strong> Procul dubio sponsam suam Christus sub
arbore malo suscitavit; quia in cruce positus,
<nobr><sub></sub></nobr> subditam sibi Ecclesiam ad vitam vocavit, et ad
bene operandum sollicitavit, ut a somno mortis
surgeret, et cum illo se crucifigens ad novam resurrectionem
properaret. Unde et Apostolus cuilibet
in anima mortuo dicit: <em>Surge qui dormis, et
exsurge a mortuis, et illuminabit tibi Christus</em> <strong>(Ephes.
V)</strong>, id est lucebit tibi. Quas ergo, fratres charissimi,
grates omnipotenti Deo valebimus referre,
qui nobis peccatoribus nihil boni merentibus tanta
dona dignatus est tribuere? Quo honore, vel quibus
eumdem Regem omnium saeculorum laudibus digne
honorare possumus, sine quo non solum nihil boni
agere, sed nec etiam cogitare, valemus? Qualiter
illum digne humana fragilitas glorificare poterit,
cui non suffecit quod nobis temporalia bona tribuit,
<nobr><sub></sub></nobr> sed etiam, quod est felicius, humanitatem nostram
ad coelestia regna vocavit? Quas ergo ei gratias
referre dignas poterimus, nisi ut semper memores
simus praeceptorum ejus, et pro amore illius, sicut
ille pro nobis passus est, libenter adversa patiamur?
Crucem ergo vestram, dilectissimi, sine
fraude suscipite, carnem vestram cum vitiis et
concupiscentiis crucifigite, prospera hujus mundi
abjicite, adversa aequanimiter tolerate, divinis officiis
libenti animo insistite, injurias a proximis illatas
<nobr><sub></sub></nobr> pro nihilo ducite, in damno temporalium rerum
Deo gratias agite, temporalia respuite, aeterna concupiscite,
Christum sequimini non simulate, sed in
veritate; ut carne mortui, in spiritu possitis vivere,
et per eumdem pastorem omnium fidelium Jesum
Christum ad coelestem patriam pervenire; qui cum
Patre et Spiritu sancto in Trinitate perfecta vivit
et regnat Deus per omnia saecula saeculorum.
Amen.</p>
<br> <h4><center>SERMO SEXTUS.
IN FESTO SANCTI <small>[Note: <nobr><sub></sub></nobr> Quae in Apocalypsi de praelio Michaelis cum
dracone dicuntur, omnia auctor noster ad pugnam
Christi et SS. ejus in Ecclesia mystice accommodat:
ut mirum non sit, si nihil hic de vero Michaele invenias]</small> MICHAELIS ARCHANGELI. </center></h4><nobr><sub></sub></nobr> 
<p><nobr><sub></sub></nobr> Moneo vos, fratres charissimi, ut sollicite audire
dignemini ea quae beatus Joannes apostolus et
evangelista ad eruditionem vestram, imo totius Ecclesiae,
loquitur in Apocalypsi: <em>Factum est,</em> inquit,
<em>praelium in coelo: Michael videlicet et angeli ejus
praeliabantur cum dracone, et draco pugnabat, et
angeli ejus: et non valuerunt, neque locus eorum
inventus est amplius in coelo</em> <strong>(Apoc. XII)</strong>. <small>[Note: <nobr><sub></sub></nobr> Isid., lib. VIII <em>Etym.</em> c. 1.]</small> Ecclesia
Graecum vocabulum est, quod in Latinum
vertitur <em>convocatio,</em> propter quod omnes ad se vocet
ad serviendum Deo. Ideo etiam sancta Ecclesia
dicitur catholica, quod universaliter per omnem sit
mundum diffusa. Non enim sicut conventicula haereticorum
in aliquibus regionum partibus regionum
partibus coarctatur, sed per totum terrarum orbem
<nobr><sub></sub></nobr> dilatata diffunditur, quod etiam Apostolus congratulando
Romanis testatur: <em>Gratias,</em> inquit, <em>ago Deo
meo pro omnibus vobis, quia fides vestra annuntiatur
in universo mundo</em> <strong>(Rom. I)</strong>. Saepe Scriptura sanctam
Ecclesiam coelum nominat, quia pro eo quod
ad coelestia suspirat, jam Dominus in ea quasi in
coelo regnat. Unde est illud: <em>Vidi ostium apertum
in caelo</em> <strong>(Apoc. V)</strong>. Ostium apertum Christum dicit
in Ecclesia natum, et passum. Sic enim de seipso
ait: <em>Ego sum ostium</em> <strong>(Joan. X)</strong>. Simili modo et in
hoc loco coelum Ecclesiam vocat, in qua praelium
factum narrat.</p>
<p><em>Factum est,</em> inquit, <em>praelium in coelo,</em> id est in
Ecclesia, in qua supradictus draco cum sanctis Dei
<nobr><sub></sub></nobr> pugnat, dum eos per multas adversitates tentat.
Michaelem Christum dicit, et angelos ejus sanctos
homines vocat, cum quibus in coelo, hoc est in
Ecclesia, contra antiquum draconem sine intermissione
pugnat <small>[Note: <nobr><sub></sub></nobr> Ex eod., Isid. lib. VII <em>Etym.,</em> cap. 5.]</small>. <em>Angeli</em> Graece vocantur,
Haebraice dicuntur <em>Malaoth,</em> Latine vero <em>nuntii</em>
interpretantur, ab eo quod Domini voluntatem
populis nuntiant. Graeca lingua archangeli interpretantur
<nobr><sub></sub></nobr> <em>summi nuntii.</em> Qui enim parva vel minima
annuntiant, angeli, qui vero summa, nuncupantur
archangeli. Archangeli dicti, eo quod primatum
teneant inter angelos. <em>Archos</em> enim Graece, <em>princeps</em>
interpretatur Latine. Congrue siquidem in hoc
loco nomine Michaelis Christus intelligitur, qui vere
est Princeps militiae angelorum, cui etiam <em>omne
genu flectitur coelestium, terrestrium, et infernorum</em>
<strong>(Philipp. II)</strong>. Sic namque de illius principatu propheta
ait: <em>Factus est principatus super humerum
ejus: et vocabitur nomen ejus admirabilis, Deus
fortis, Pater futuri saeculi, Princeps pacis</em> <strong>(Isai. IX)</strong>.
Procul dubio Dominus noster Jesus Christus est
princeps pacis, qui in sanguine suo humanum genus
Deo reconciliavit, et veram pacem inter angelos
<nobr><sub></sub></nobr> et homines reformavit, sicut in ejus nativitate
angelorum chorus cecinit: <em>Gloria in excelsis Deo,
et in terra pax hominibus bonae voluntatis</em> <strong>(Luc. II)</strong>.</p>
<p>Etiam Jesus Christus Princeps regum dicitur,
sicut de illo Joannes in initio libri Apocalypsis
septem Ecclesiis, id est omni Ecclesiae, testatur:
<em>Gratia,</em> inquit, <em>vobis, et pax ab eo, qui est, et qui
erat, et qui venturus est: et a septem spiritibus, qui
in conspectu throni ejus sunt: et a Jesu Christo,
qui est testis fidelis, primogenitus mortuorum, et
Princeps regum terrae</em> <strong>(Apoc. I)</strong>. Cur autem Ecclesia
cum una sit, a Joanne septem scribuntur, nisi ut
una catholica septiformi plena spiritu designetur?
Unde etiam de Christo novimus dixisse Salomonem:
<nobr><sub></sub></nobr> <em>Sapientia aedificavit sibi domum: excidit columnas
septem</em> <strong>(Prov. IX)</strong>. Quas tamen septem unam esse
non ambigitur, sicut Apostolus testatur: <em>Ecclesia
Dei vivi quae est columna veritatis</em> <strong>(I Tim. III)</strong>. Nec
etiam tibi, quicunque es, grave videatur, si Christus
ex opere angelus vocatur, cum et apud prophetam
magni consilii Angelus dicatur <strong>(Isai. IX)</strong>.
Quamvis quippe ipse sit Deus, et Dominus angelorum,
<nobr><sub></sub></nobr> tamen quia voluntatem Patris ac suae annuntiavit
fidelibus populis, angelus vocatur in divinis
Scripturis. Unde ipse ait in Evangelio: <em>Pater, notum
feci nomen tuum hominibus</em> <strong>(Joan. XVII)</strong>. Iterum
ex persona illius Psalmista Deo Patri loquitur,
dicens: <em>Annuntiavi justitiam tuam</em> <strong>(Psal. XXXIX)</strong>,
id est fidem justificantem, quia <em>justus ex fide vivit</em>
<strong>(Habac. II)</strong>: <em>In Ecclesia,</em> inquit, <em>magna,</em> id est non
solum in Judaea, sed in omnium gentium Ecclesia
<small>[Note: <nobr><sub></sub></nobr> Isid., <em>ubi sup.</em>]</small>. Michael interpretatur, <em>quis ut Deus,</em> subaudis,
in virtutibus. Cum enim aliquid mirae virtutis
fit in hoc mundo, hic archangelus mittitur a
Deo. Ex ipso namque opere est nomen ejus, quia
nemo habet facere quod facere potest Deus. Recte
igitur in hoc loco nomine Michaelis intelligitur
<nobr><sub></sub></nobr> Christus, quia veraciter praeest omnibus angelicis
spiritibus, atque omnibus coeli sublimitatibus, et
in terra est magni consilii Angelus, per quem Deus
Pater redemit humanum genus. Nec aliquis in coelo
habet angelos, nisi Dei Filius; quia quamvis archangeli
angelis praesunt, iste tamen praeest omnibus
secundum quod a Deo Patre subjecta sunt omnia
sub pedibus ejus. Cumque in ipsis officiis angelorum
superiores potestates inferioribus praesunt,
non tamen hoc a semetipsis habent, sed ut praesint,
ab isto acceperunt.</p>
<p>Dicatur ergo: <em>Factum est praelium in coelo,</em> id est
in Ecclesia. <em>Michael, et angeli ejus,</em> Christus scilicet
et sancti ejus, <em>pugnabant cum dracone,</em> hoc est
<nobr><sub></sub></nobr> cum diabolo <small>[Note: <nobr><sub></sub></nobr> Ex eod. Isid., lib. XVIII <em>Etymol.,</em> cap. 11.]</small>. Diabolus Hebraice, <em>deorsum
fluens</em> interpretatur Latine: quia in coeli culmine
quietus stare contempsit, sed superbiae pressus
pondere deorsum cecidit. Graece vero diabolus <em>criminator</em>
vocatur: quod vel crimina in quibus ipse
homines allicit, Deo referat, vel quia electorum
innocentiam criminibus falsis accusat. Unde dicitur:
<em>Projectus est accusator fratrum nostrorum, qui accusabat
illos in conspectu Dei nostri die ac nocte</em> <strong>(Apoc.
XII)</strong>. De hac pugna multo antea in Psalmo Propheta
gratulabundus dicebat Christo: <em>Super aspidem,</em>
inquit, <em>et basiliscum ambulabis; et conculcabis leonem
et draconem</em> <strong>(Psal. XC)</strong>. Aspidem dixit mortem,
basiliscum peccatum, leonem diabolum, et draconem
infernum. Congrue siquidem ista nomina diabolo
<nobr><sub></sub></nobr> sunt aptata, quae tamen omnia sub pedibus
Domini nostri Jesu Christi in ejus glorioso adventu
fuerunt prostrata. Super quippe aspidem ambulavit,
quia resurgens a mortuis mortem destruxit;
super basiliscum ambulavit, quia nullum omnino
peccatum fecit; Leonem conculcavit, quia diabolum
qui habebat mortis imperium, vicit, et captivum
flammis tradidit, ac vinculis inferni religavit.
Unde ipse in Evangelio dixit: <em>Nunc princeps hujus
mundi ejicietur foras</em> <strong>(Joan. XII)</strong>, id est ab Ecclesia
expelletur. Ipse leo ferocissimus quasi principatum
in hoc mundo obtinebat, dum omnes, videlicet bonos
<nobr><sub></sub></nobr> et malos, justos et peccatores per tyrannidem
secum ad perditionem trahebat. Draconem, id est
infernum, conculcavit, quando in cruce positus Deo
Patri animam suam commendans in ea ad infernum
descendit, portas ejus confregit, et suos qui
apud eum captivi tenebantur, potenter ac misericorditer
abstraxit <strong>(Luc. XXIII)</strong>. <small>[Note: <nobr><sub></sub></nobr> Isid. lib. I <em>Sent.,</em> cap. 14.]</small> Ille enim totius
malignitatis actor diabolus, quamvis ordinem nostrae
liberationis nescierit, scivit tamen, quod pro
salvatione hominum Christus advenit; sed, quia
sua idem nos morte redimeret, ignoravit, unde et
eum occidit. Nam si ille per mortem Christum redimere
humanum genus scisset, non utique eum
peremisset. Quod noverit diabolus pro salute humani
generis Christum venisse, Evangelii testimonio
<nobr><sub></sub></nobr> docetur, quem ut vidit cognoscendo pertimuit,
dicens: <em>Quid nobis et tibi, Fili Dei? venisti ante
tempus perdere nos</em> <strong>(Marc. I)</strong>. Ante adventum Christi
quasi fortis armatus atrium suum in pace custodiebat
et possidebat diabolus; sed veniens vera
fortitudo, scilicet Dei Filius, illum expugnavit;
arma in quibus confidebat, fregit, spolia quae injuste
retinebat, distribuit, secumque ad coelos reportavit.
Quibus armis illum expugnavit Dei Filius?
humilitate videlicet, et prudentia.</p>
<p>Audite, rogo, fratres, congruentem similitudinem,
qua Dei et Virginis Filius humani generis prostravit
hostem. Quamdam esse avem in regione orientis
asseritur, quae grandi et praeduro armatoque rostro
<nobr><sub></sub></nobr> contra draconem, quem audacibus lacessit sibilis,
pugnaturam, coenum de industria expetit, ex cujus
volutabro tetro habitu infecta sordescit, et diversorum
gemmas colorum, quibus eam pulchrius atque
indulgentius natura depinxit, luto operit. Quare?
Ut humili videlicet despecta vestitu, et hostem
novitate deterreat, et quasi vilitatis suae securitate
decipiat. Praeterea caudam velut scutum ante faciem
suam quadam arte bellatoris opponit, audaci
impetu in caput adversarii furentis assurgit, atque
improviso oris sui telo stupentis bestiae cerebrum
fodit, et sic mirae calliditatis ingenio immanem
prosternit inimicum. Ita Dominus ac Redemptor
noster contra spiritum serpentis antiqui humani
generis supplantatorem in forma hominis pugnaturus,
<nobr><sub></sub></nobr> ad militiam salutis publice humana infirmitate
se praecinxit, a luto se nostrae carnis involvit, ut
impium deceptorem pia fraude deciperet; et postremis
priora celavit, id est humanitate divinitatem
abscondit, aut velut caudam humanitatis ante faciem
divinitatis objecit, et tanquam rostro fortissimo
venenatam veteris homicidae malitiam in verbo
sui oris exstinxit. Unde et Apostolus dicit: <em>Verbo
oris sui interficiet impium</em> <strong>(II Thes. II)</strong>. Notandum
tamen quia contra hunc draconem non pugnavit
solus Dei et Virginis Filius, sed cum angelis suis,
id est cum sanctis suis.</p>
<p><nobr><sub></sub></nobr> <em>Factum est,</em> inquit evangelista, <em>praelium in coelo,</em>
hoc est in Ecclesia, <em>Michael et angeli ejus,</em> id est
Christus et sancti ejus <em>praeliabantur cum dracone.</em>
Christus ergo pugnavit et sancti ejus, et quotidie
pugnat contra antiquum hostem, qui accusabat
humanum genus. Ad hoc sine dubio praelium discipulos
suos sollicitabat, cum in Evangelio dicebat:
<em>Cum audieritis praelia et seditiones, nolite terreri</em>
<strong>(Luc. XXI)</strong>; <em>tradent enim in conciliis, et in synagogis
suis flagellabunt vos</em> <strong>(Matth. X)</strong>. Et alibi: <em>Si me,</em>
inquit, <em>persecuti sunt, et vos persequentur</em> <strong>(Joan.
XV)</strong>. Iterum eos consolans, dicit: <em>Capillus de capite
vestro non peribit</em> <strong>(Luc. XXI)</strong>. Ad hoc praelium princeps
apostolorum Petrus hortabatur discipulos, dicens:
<em>Christus passus est pro nobis, vobis relinquens
</em><nobr><sub></sub></nobr> <em>exemplum, ut sequamini vestigia ejus</em> <strong>(I Petr. II)</strong>.
Et iterum: <em>Christo igitur passo, et vos eadem cogitatione
armamini</em> <strong>(I Petr. IV)</strong>. Paulus etiam fortissimus
Christi miles ad hanc pugnam provocabat fideles,
cum ad Ephesios loquebatur, dicens: <em>Induite
vos armaturam Dei ut possitis stare adversus insidias
diaboli, quoniam non est nobis colluctatio adversus
carnem et sanguinem; sed adversus principes et potestates,
et adversus mundi rectores tenebrarum harum,
contra spiritualia nequitiae, in coelestibus</em> <strong>(Ephes.
VI)</strong>. Et post pauca: <em>State succincti lumbos vestros
in castitate, et induti loricam justitiae, et calceati
pedes in praeparatione evangelii pacis: in omnibus
sumentes scutum fidei, in quo possitis omnia tela nequissimi
ignea exstinguere: et galeam salutis assumite,
</em><nobr><sub></sub></nobr> <em>et gladium spiritus, quod est verbum Dei</em> <strong>(ibid.)</strong>.
Ad hanc ergo pugnam cum Michaele, id est cum
Christo, cui nullus est similis in virtutibus, angeli,
id est omnes sancti, conveniunt, et cum dracone in
coelo, id est in Ecclesia, bellum committunt. Sed
quis est iste draco malignus, contra quem cum angelis
suis in coelo, hoc est in Ecclesia pugnat Christus?</p>
<p>Iste est humani generis inimicus, qui causa invidiae
hominem a paradisi deliciis expulit, et secum
miserabiliter ad perditionem traxit. Et quia gloriosus
princeps esse despexit in palatio, fecit illum
Deus laboriosum fabrum in hoc mundo; ut coactus
totis viribus serviat, qui vacare Deo prius feliciter
<nobr><sub></sub></nobr> nolebat, de quo Scriptura loquitur Deo: <em>Faciam
eum tibi servum sempiternum</em> <strong>(Job XL)</strong>. Quamvis
diabolus in coelo subjectus Deo esse noluit, tamen
inde projectus etiam nolens illius dispositioni servit
<small>[Note: <nobr><sub></sub></nobr> Isid., lib. III <em>Sent.,</em> cap. 5.]</small>. Ideo diabolus in sacris eloquiis Beemoth,
id est <em>animal</em> dicitur, quia de coelis lapsus ad terras
cecidit. Ideo Leviathan, id est <em>serpens de aquis</em> vocatur,
quia in hujus saeculi mare volubili astutia
versatur. Avis vero propterea nominatur, quia per
superbiam ad alta sustollitur. In hoc enim diabolus
divinae dispensationi servit, quia ejus nequitia utilitati
sanctorum proficit. Sic omnia in coelo et in
<nobr><sub></sub></nobr> terra divinae potentiae subjecta sunt, ut etiam illi
nescientes consilium ejus perficiant, qui voluntati
illius contraire volunt. Plenus ergo invidia et fallacia
diabolus in hoc mundo quasi faber nigerrimus
nesciens sanctorum servit utilitatibus, dum eos per
multas tribulationes purgat a peccatorum sordibus,
ut digni habeantur coelorum sedibus. Hujus quippe
fabri caminus sunt afflictio et tribulatio, folles tentationes
et suggestiones, mallei tortores, forcipes
persecutores, limae vel serrae linguae maledicentium
et detrahentium. Tali camino et his instrumentis
purgat ipse malignus hostis aurea vasa coelestis
regis, id est electos, in quibus renovat imaginem
Creatoris. Reprobos autem qui faciunt contra Deum,
ipse tortor ut hostis punit apud infernum.</p>
<p><nobr><sub></sub></nobr> Sequitur: <em>Et draco,</em> inquit, <em>pugnabat, et angeli
ejus</em> <small>[Note: <nobr><sub></sub></nobr> S. Beatus in hunc locum.]</small>. Absit enim ut credamus diabolum cum
angelis suis ausum esse pugnare in coelo, qui in
terris ut unum hominem scilicet Job laederet, postulavit
a Domino. Non est credendum, quod ipse
draco malignus auderet committere bellum contra
Dei Verbum creatorem omnium, vel contra agmina
sanctorum angelorum, qui sine licentia ingredi
non praesumpsit in gregem porcorum <strong>(Matt.
VIII)</strong>. Quomodo enim posset pugnare in coelo, qui
statim ut creatus fuit, contra Deum in superbiam
erupit, et mox cecidit? Nam juxta veritatis vocem
ab initio mendax fuit, et in veritate non stetit
<strong>(Joan. VIII)</strong>, quia statim ut factus est, cecidit <small>[Note: <nobr><sub></sub></nobr> Isid. lib. I <em>Sent.,</em> cap. 10.]</small>.
Fuit quidem in veritate conditus, sed non stando,
<nobr><sub></sub></nobr> confestim a veritate est lapsus. Unde ait in Evangelio
Dominus: <em>Videbam Satan sicut fulgur de
coelo cadentem</em> <strong>(Luc. X)</strong>. Primatum habuisse inter
angelos diabolum ex qua fiducia cecidit, ita ut amplius
reparari non possit. Cujus excellentiam praelationis
propheta his annuntiat verbis: <em>Cedri non
fuerunt altiores illo in paradiso Dei, abietes non
adaequaverunt summitati: omne lignum paradisi
non est assimilatum ei; quoniam speciosiorem fecit
illum Deus</em> <strong>(Ezech. XXXI)</strong>. Cedros et abietes coelestium
ordinum intellige potestates, ad cujus comparationem
videbantur esse inferiores. De ipso namque
scriptum est: <em>Ipse est principium viarum Dei</em>
<strong>(Job XL)</strong>. Unde et ad comparationem angelorum
<nobr><sub></sub></nobr> archangelus appellatus est. Prius enim creatus
exstitit ordinis praelatione, non temporis quantitate.
Hic ergo draco malignus, non in coelo pugnat cum
Deo et angelis ejus, sed in Ecclesia cum Dei Verbo
carne induto, et sanctis illius.</p>
<p>Sed quid dicit Scriptura? <em>Et draco,</em> inquit, <em>pugnabat,
et angeli ejus; et non valuerunt, neque locus
eorum inventus est amplius in coelo.</em> In coelo, videlicet
in omnibus sanctis, dixit, qui credentes
Christum, diabolum semel expulsum non recipiunt,
sed toto a se repellunt animo: <em>Expulsus est,</em>
itaque de coelo, id est ab Ecclesia, <em>draco malignus,
</em><nobr><sub></sub></nobr> <em>anguis antiquus, qui dicitur diabolus et Satanas
seducens orbem; expulsus est in terram, et angeli
ejus cum eo projecti sunt</em> <small>[Note: <nobr><sub></sub></nobr> Isid. lib. XII <em>Etym.,</em> cap. 11.]</small>. Anguis vocabulum
omnium serpentium genus est, quod plicari et torqueri
potest. Et inde dicitur anguis, quod sit angulosus,
et nunquam rectus. Recte ergo antiquus
hostis anguis vocatur, quia in hoc saeculo tortuosa
ac volubili astutia versatur. De quo dicitur: O tortuose
serpens, qui mille per maeandros fraudesque
flexuosas agitas quieta corda <small>[Note: <nobr><sub></sub></nobr> Ex eod. Isid. lib. VIII <em>Etymol.,</em> cap. 4.]</small>. Satanas in Latinum,
sonat <em>adversarius</em> sive transgressor. Ipse est
enim adversarius, qui est veritatis inimicus, et
semper nititur contraire sanctorum virtutibus. Ipse
transgressor est, qui praevaricator effectus in veritate
non stetit, qua est conditus. Daemones a
<nobr><sub></sub></nobr> Graecis dictos aiunt quasi demna, id est <em>peritos</em> ac
rerum scios. Praesciunt enim futura multa, unde et
solent aliqua dare responsa. Inest illis cognitio rerum
plusquam infirmitati humanae, partim subtilioris
[<em>supp.</em> sensus] acumine, partim experientia
longissimae vitae, partim per Dei jussum angelica
revelatione. Hi corporum aeriorum natura vigent.
Ante transgressionem quidem coelestia corpora
gerebant, lapsi vero in variam qualitatem conversi
sunt; nec aeris illius pluriora [<em>f.</em> puriora] spatia,
sed juxta caliginosa tenere permissi sunt, qui eis
quasi carcer est usque ad tempus judicii, in quo
condemnandi sunt.</p>
<p>Iste draco malignus qui expulsus est, omnium
<nobr><sub></sub></nobr> malorum est princeps, et angeli ejus homines sunt
mali et spiritus immundi, qui de coelo, id est ab
Ecclesia, cum eo sunt expulsi. Omnes enim qui ei
consentiunt in malo, foris ab Ecclesia repulsi
sunt cum suo principe, divina eos justitia atque
potentia compellente. Per coelum sanctos homines,
per terram vero intelligimus peccatores. Unde est
illud: <em>In principio fecit Deus coelum et terram</em>
<strong>(Gen. I)</strong>. Coelum spiritales homines, qui coelestia
meditantur; terra carnales significat, qui terrenum
hominem, id est terrena vitia, necdum deposuerunt.
Sic etiam ait Dominus diabolo: <em>Terram manducabis</em>
<strong>(Gen. III)</strong>, id est, ad te pertinebunt quos
terrena cupiditate supplantabis. Iterum peccatori
homini dixit: <em>Terra es, et in terram ibis</em> <strong>(ibid.)</strong>. Ab
<nobr><sub></sub></nobr> ipsis ergo justis coelestia desiderantibus excluduntur,
et in terram sub pedibus sanctorum conculcandi
projiciuntur. Unde Dominus discipulis suis
loquitur: <em>Ecce dedi vobis potestatem calcandi super
serpentes, et scorpiones terrae, et super omnem virtutem
Satanae</em> <strong>(Luc. X)</strong>. Non quod sancti malos
homines vel daemones pedibus conculcent, cum
malum pro malo reddere non debeant; sed cum
iniqui terrena desiderant, sancti ad coelestia anhelant,
et nihil terrenum desiderant, tribulationem
<nobr><sub></sub></nobr> et paupertatem aequanimiter tolerant, super ipsos
non corpore sed quasi mente ambulant.</p>
<p>Iterum subjungit, dicens: <em>Nunc facta est salus,
et virtus, et regnum Dei nostri, et potestas Christi
ejus</em> <strong>(Apoc. XII)</strong>. <small>[Note: <nobr><sub></sub></nobr> S. Beatus in hunc locum.]</small> Vox magna in coelo victoria
est Christi, et salus quam dedit Ecclesiae suae, cum
apparuit in carne. Omnia regna mundi serviunt ei,
id est sancti, quos ipse redemit proprio sanguine de
manu inimici. Vere facta est salus et virtus, quia
Dei Filius expulit hostem antiquum ab Ecclesia,
scilicet de sanctorum cordibus. Modo facta est salus,
et virtus, et regnum Dei nostri; quia mundus
qui prius per idolorum culturam subditus erat
diabolo, modo per fidem Christi est subditus Deo:
<em>Quia projectus est,</em> inquit, <em>accusator fratrum nostrorum,
</em><nobr><sub></sub></nobr> <em>qui accusabat illos ante conspectum Dei nostri
die ac nocte et ipsi vicerunt eum in sanguine Agni,
et propter verbum testimonii sui [Suppl.</em> et] ex eod.
Beato, <em>non dilexerunt animas suas usque ad mortem</em>
<strong>(ibid.)</strong> Vox ista non est angelorum, ut quidam
putant; quia si de superiori coelo esset, nequaquam
<em>accusator fratrum nostrorum, sed accusator noster</em>
diceret. Quod si justos in terra positos angeli appellant
fratres suos, non erat gaudendum diabolum
missum in terra esse, et homines in terra habitare.
Si ita est intelligendum, gaudium erat habitare
in terra hominibus cum daemonibus. Sed ut supra
<small>[Note: <nobr><sub></sub></nobr> Bene hoc Beatus asseruit, veluti qui supra
<nobr><sub></sub></nobr> dixerit, vocem hanc auditam discipulorum Christi
esse; verum Martinus apud quem antea nulla mentio
est apostolorum, nimis oscitanter haec transtulit.]</small> diximus, vocem credimus esse apostolorum,
cum cognoverunt diabolum teneri ligatum, et
Dei Filium regnare in sanctis suis incarnatum,
<nobr><sub></sub></nobr> cum dicerent: <em>Modo facta est salus, et virtus,</em> et
caetera, quae nunc videntur esse in Ecclesia. Scriptura
enim sacra saepe diem pro prosperis, noctem
vero pro adversis ponere consuevit. In die ergo et
nocte accusare non cessat, quia modo nos prosperis,
modo in adversis tentat, et de erratibus accusat.
In die accusat, cum in prosperis nos cogitatu,
aut verbo, sive facto peccasse insinuat; in nocte
accusat, cum in adversis nos non habere patientiam
demonstrat.</p>
<p>Dignum est ergo, dilectissimi, ut omnipotenti
Deo Patri actiones referamus gratiarum, qui per
Michaelem summum archangelum, cui nullus est
similis in virtutibus, id est dilectissimum Filium
<nobr><sub></sub></nobr> suum, expulit de coelo, scilicet ab Ecclesia, draconem
malignum accusatorem fratrum nostrorum.
State igitur, dilectissimi, fortes in bello spiritali,
et pugnate cum antiquo serpente; ut post victoriam
pervenire possitis ad delicias paradisi, quibus
vos privavit et parentes vestros invidia ejusdem
hostis antiqui. Viriliter agite, et contra malignum
atque invisibilem hostem arma spiritalia accipite.
Militantes terreno imperatori omnibus jussis ejus
obedire decertant; quanto magis mil taturi imperatori
coelesti studere debent, ut coelestia praecepta
<nobr><sub></sub></nobr> perficiant? <small>[Note: <nobr><sub></sub></nobr> Ex lib. <em>De salutarib. docum.,</em> cap. 20.]</small> Milites terreni quocunque loco
mittuntur, parati ac prompti sunt, neque se uxorum
aut filiorum gratia excusare poterunt: multo
magis milites Christi sine impedimento hujus saeculi
eidem imperatori suo Domino Jesu Christo debent
obedire, et contra aereas potestates pro amore
illius spiritualibus armis pugnare. Milites saeculi
contra hostem visibilem pergunt ad bellum; vos
autem imperatoris vestri Jesu Christi docti exemplo,
sine intermissione pugnate contra diabolum totius
malitiae magistrum. Milites terreni cum inimicis
suis pugnare decertant armis utentes ferreis; vobis
autem non est colluctatio adversus carnem et sanguinem,
sed adversus principes et rectores tenebrarum
harum, adversus spiritalia nequitiae in coelestibus
<nobr><sub></sub></nobr> cum armis spiritualibus <strong>(Ephes VI)</strong>. Milites
saeculares galeas in capitibus ferreas gestant in
praelio; sed contra malignum draconem galea
vestra Christus est et defensio. Illi ne vulnerentur
ab inimicis, loricis ferreis sunt vestiti; sed vos pro
lorica Christi charitatem estis induti. Milites mortalis
imperatoris contra inimicos suos lanceas non
cessant emittere et sagittas; vos autem aeterni Imperatoris
milites contra inimicum invisibilem orationes
mittite puras. Illi donec pugnam perficiant,
arma non projiciunt a semetipsis, ne vulnerentur
ab adversariis; vos nunquam debetis sine armis
esse, quia vester hostis callidior est illorum hoste.
Terreni milites ad tempus contra hostes dimicant;
vestri autem hostes, quandiu vivitis in corpore,
<nobr><sub></sub></nobr> vobiscum pugnare non cessant. Illorum arma laboriosa
sunt ad portandum et gravia; vestra quippe
levia sunt ac suavia. Illi pro terreno labore terrenum
accipiunt donativum; sed vos pro spirituali
coeleste accipietis praemium.</p>
<p>Ne timeatis ergo, dilectissimi, cum dracone
<nobr><sub></sub></nobr> committere bellum, quoniam Dominus Jesus Christus
veniet vobis in auxilium. <small>[Note: <nobr><sub></sub></nobr> Isid., lib. III <em>Sent.,</em> cap. 5.]</small> In oculis carnalium
hominum diabolus terribilis est; in oculis vero
spiritalium terror ejus vilis est. Ab incredulis ut
leo timetur; a fortibus in fide ut vermis contemnitur
et conculcatur, atque ad momentum ostensus
repellitur. Secundum quod ait Dominus: <em>Non
fugavit eum vir sagittarius</em> <strong>(Job XLI)</strong>; sed tamen
fugabitur a viris religiosis contra eum puras orationes
mittentibus. <em>In stipulam versi sunt ei lapides
fundae</em> <strong>(ibid.)</strong>; sed timebit servos Dei fortes in fide.
Ipse malignus hostis <em>reputat ut paleas ferrum, et
ut lignum putridum aes</em> <strong>(ibid.)</strong>; formidabit autem
viros in lege Domini studiosos, et in sancta conversatione
humiles. <em>Aestimabit malleum ut stipulam,
</em><nobr><sub></sub></nobr> <em>et deridebit vibrantem hastam</em> <strong>(ibid.)</strong>; pavebit tamen
fideles, Dei et proximi custodientes charitatem perfectam.
Charitas ergo Dei et proximi maneat in vobis,
et contra malignum draconem frequenter mittite
sagittas orationis. Dilectio Dei et proximi semper sit
in corde, et ad expugnandum inimicum jugis
oratio non deficiat de ore. Ignis charitatis in pectore
non exstinguatur, et jacula precum contra
invisibilem hostem sine intermissione jaciantur.
Oratio frequens diaboli tela exsuperat. Immundos
spiritus precum expellit frequentia. <small>[Note: <nobr><sub></sub></nobr> Isid., lib. II <em>Synonym.,</em> de Oratione.]</small> Haec est
prima virtus adversus daemonum incursus. Daemonia
oratione vincuntur. Deum ergo, dilectissimi,
super omnia diligite, eumque sine intermissione
invocate, ut virtutem praeliandi contra versutias
<nobr><sub></sub></nobr> draconis dignetur vobis concedere; quatenus
ipsius adjuti gratia, illuc possitis ascendere unde
idem malignus hostis noscitur corruisse; ipso
praestante, qui per eumdem dilectissimum Filium
suum ab Ecclesia sua illum dignatus est projicere.
Amen.</p>
<br> <h4><center>SERMO SEPTIMUS.
IN FESTIVITATE OMNIUM SANCTORUM. </center></h4><nobr><sub></sub></nobr> 
<p><nobr><sub></sub></nobr> Joannes apostolus et evangelista, Zebedaei filius,
a Domino electus, atque inter caeteros magis dilectus,
quem Christus nubere volentem a carnalibus
removit amplexibus: qui et in coena divina dispensatione
recubuit super Magistri pectus; quique de
ipso Dominici pectoris fonte inebriatus, verbi Dei
sanctam Ecclesiam irrigavit quasi unus ex paradisi
fluminibus. Postea vero divina praeventus gratia,
in spiritu coelum ascendit die Dominica, ibique
angelo sibi ostendente vidit divina mysteria <strong>(Apoc.
I)</strong>, ex quibus ad nostram eruditionem ait inter caetera:</p>
<p><nobr><sub></sub></nobr> <em>Ecce ego Joannes vidi alterum angelum ascendentem
ab ortu solis, habentem signum Dei vivi</em> <strong>(Apoc.
VII)</strong>. Alterum angelum ab ortu solis ascendentem
et signum Dei vivi habentem, Ecclesiam dicit, quae
a passione Christi, qui est verus Sol justitiae,
consurgit; quia de ejus latere in cruce pendentis
exordium sumpsit, atque totius Trinitatis in baptismo
signum reverenter suscepit. Graece angelus,
Latine dicitur <em>nuntius.</em> Recte ergo angelus dicitur
sancta Ecclesia, quia cunctis populis annuntiat Dei
praecepta. Aliquando promittit paradisi gaudia,
aliquando minatur inferni supplicia. Istos admonet,
<nobr><sub></sub></nobr> ut bona appetant: illis suadet, ut mala caveant.
Hortatur istos, ut in bono permaneant: praedicat
illis, ut celeriter a malo recedant. Dicatur ergo:
<em>Ecce ego Joannes vidi alterum angelum ascendentem
ab ortu solis, habentem signum Dei vivi:</em> scilicet
sanctam Ecclesiam signum Dei vivi habentem in
fronte sua. <em>Et clamavit voce magna quatuor angelis,
quibus datum est nocere terrae et mari, dicens: Nolite
nocere terrae et mari, neque arboribus, quoadusque
signemus servos Dei nostri in frontibus eorum</em>
<strong>(ibid.)</strong>. Per hos quatuor angelos diabolum intelligimus,
qui in quatuor mundi partibus habitat in
malis hominibus, in quibus tamen a passione Christi
usque ad Antichristum est religatus, et sub
pedibus Ecclesiae substratus, ne quantum desiderat,
<nobr><sub></sub></nobr> tantum noceat humano generi. Sic enim in
Evangelio legimus: <em>Dominus dedit suis discipulis
potestatem super omnia daemonia, et ut languores
curarent</em> <strong>(Luc. IX)</strong>. Et iterum: <em>Quis intrabit in
domum fortis, et vasa ejus diripiet, nisi prius alligaverit
fortem?</em> <strong>(Matth. XII)</strong>. Ligatus est igitur in
suo corpore diabolus, hoc est in malis hominibus,
ne seducat nationes credentium in quatuor mundi
partibus, scilicet sanctam Ecclesiam quae est Christi
corpus.</p>
<p>Hunc ergo increpat angelus, id est Ecclesia sub
persona quatuor angelorum, ne terrae et mari noceat,
hoc est congregationi fidelium, donec signentur
electi, qui praedestinati sunt ad regnum coelorum.
<nobr><sub></sub></nobr> ipsi enim datum est, scilicet diabolo, nocere
terrae et mari, videlicet potestas tentandi Ecclesiam
Dei; sed tamen bonos tentat ad probationem, malos
vero ad damnationem. Tentatio diaboli bonis
proficit ad augmentum remunerationis: malis vero
fit ad cumulum damnationis. Non amplius tentat
electos diabolus, quam ei Deus permittit, quia
quamvis per malam voluntatem semper eis tentationes
inferre cupiat: tamen si a Deo potestatem
non accipit, nullatenus adipisci potest quod appetit.
Unde et voluntas ejus cum sit injusta, tamen, Deo
permittente, potestas illius est justa. Nunquam virtus
electorum Dei tentationes daemonum sustinere
potuisset, si Deus malitiam eorum pio moderamine
non refrenaret. Unde et nunc dicitur: <em>Nolite nocere
</em><nobr><sub></sub></nobr> <em>terrae, et mari, neque arboribus.</em> Ac si diceret:
<em>Nolite nocere terrae,</em> id est terrenis actibus deditis,
vel Judaeis jam vomere legis excultis: <em>et mari,</em> gentilibus
scilicet amaricatis, ac diversis vitiis fluentibus.
In hac enim Ecclesia praesenti boni et mali simul
sunt permisti. Dicatur ergo: Nolite nocere
Ecclesiae Dei super id quod vobis est concessum, nec
ante tempus a Deo constitutum, ut et justi justificentur
adhuc, et qui in sordibus sunt sordidentur
adhuc <strong>(Apoc. XXII)</strong>: quousque Christus ad judicium
veniat in quo judicio vestra nequitia durius condemnetur,
et sanctorum patientia gloriosius coronetur.</p>
<p><nobr><sub></sub></nobr> Sequitur: <em>Et audivi numerum signatorum, centum
quadraginta quatuor millia signati, ex omni tribu
filiorum Israel</em> <strong>(Apoc. VII)</strong>. Centum quadraginta
quatuor millia omnis quippe est Ecclesia ad imaginem
et similitudinem sui Creatoris signata. Unde in
persona ejusdem Ecclesiae canit Propheta: <em>Signatum
est super nos lumen vultus tui, Domine</em> <strong>(Psal.
IV)</strong>. <small>[Note: <nobr><sub></sub></nobr> Ex S. Beato, pag. 350.]</small> Omnino haec est omnis Ecclesia, quae in
tot numero membrorum creditur esse fundata per
Christum, qui est firmissima petra. Nam sanctorum
numerus innumerabilis esse perhibetur, sicut in
Psalmo legitur: <em>Mihi autem nimis honorificati sunt
amici tui, Deus: nimis confortatus est principatus eorum.
Dinumerabo eos, et super arenam multiplicabuntur</em>
<strong>(Psal. CXXXVIII)</strong>. Omnium sanctorum numerus
<nobr><sub></sub></nobr> nobis est incognitus, quia super arenam dicitur
multiplicatus: sed tamen omnipotenti Deo integre
est cognitus, ad cujus imaginem et similitudinem
legitur praesignatus. Omnis procul dubio fidelis
anima, si sui Creatoris sequitur vestigia, ejusque
cum omni devotione servat praecepta, signum Dei
vivi portat in fronte sua. Quamvis quisque in nomine
Domini sit baptizatus, et sacro chrismate unctus:
tamen si amplius exercetur in malis operibus
quam in sanctis actionibus, in numero signatorum
non est computatus. Quicunque igitur signum
Dei vivi in fronte sua habere desiderat, fidem Dei
quam in baptismo accepit in bonis operibus ostendat.</p>
<p>Iterum subjungit, dicens: <em>Post haec vidi turbam
</em><nobr><sub></sub></nobr> <em>magnam, quam dinumerare nemo poterat ex omnibus
gentibus, et tribubus, et populis, et linguis: stantes
ante thronum</em> <strong>(Apoc. VII)</strong>. Non dixit, post haec vidi
alium populum, aut aliam turbam: sed vidi populum,
id est eumdem quem viderat in mysterio centum
quadraginta quatuor millia, hunc vidit modo
innumerabilem: et quem vidit ex omni tribu filiorum
Israel, ipse est turba magna ex omni tribu, et
populo, et gente, et lingua. Dominus manifestat in
Evangelio, totam Ecclesiam sive ex Judaeis, sive
ex gentibus esse duodecim tribus Israel. <em>Vos, inquit,
qui secuti estis me, sedebitis super duodecim
sedes, judicantes duodecim tribus Israel</em> <strong>(Matth. XIX)</strong>;
cum sancti apostoli omnem Ecclesiam judicaturi
sint, quae non est ex sola circumcisione, sed ex
<nobr><sub></sub></nobr> omni tribu, et gente. Isti centum quadraginta quatuor
millia non sunt infantes quos Herodes occidit,
ut quidam putant; quia illi fuerunt de tribu Juda
fere duo millia, et pauci de tribu Benjamin; isti
autem ex omni tribu, et gente, et lingua.</p>
<p>Haec est igitur universa Ecclesia, quae fundata est
supra firmam petram, hoc est in Christo in novem
gradibus constituta. Primo gradu passione Domini
fundatur Ecclesia, ejusque exemplo paupertatis et
charitatis specialiter est instructa. Lavacro etiam
salutari renascitur, et doctrina humilitatis perficitur.
Postremo crucis tropaeo munitur, ejusque pretioso
sanguine captiva redimitur.</p>
<p><nobr><sub></sub></nobr> Secundo gradu duodecim apostolorum numero
tanquam duodecim portae, vel certe tanquam duodecim
horae diei claritatis refulserunt lumine in toto
mundo per unius magistri exemplum: et tam opere
facientes, quam sermone docentes, copiosum atque
immensum credentium multiplicaverunt numerum:
et sic in agone patientiae et charitatis atque humilitatis,
exemplo Salvatoris triumphantes, coeleste
penetraverunt regnum.</p>
<p>Tertio gradu innumera martyrum agmina sanctorum
apostolorum sunt secuti vestigia, accipientes
sanctae fidei arma, induti justitiae loricam, despexerunt
mundanae cupiditatis delectamenta, respuentes
omnia quae videntur, sicut stercora pro Christi
nomine <strong>(Philip. III)</strong>, ne servirent idolis ad mortem,
<nobr><sub></sub></nobr> tradiderunt corpora sua. Et ipsi coronati felici
martyrio cum apostolis deputati sunt in
regno.</p>
<p>Quarto gradu sequitur pia atque fidelissima beatorum
certamina confessorum, qui inter saevam
rabiem paganorum sua idola defendentium confitentes
Dominum et Salvatorem omnium, non parum et
ipsi Domino acquisierunt populum per bonae conversationis
exemplum. Contumelias vero sibi illatas
pro amore Christi aequanimiter tolerabant,
et per charitatem pro inimicis suis Deum exorabant.</p>
<p>Quinto gradu occurrit dignitas pontificum, caeterique
ordines catholicorum sacerdotum vicem
<nobr><sub></sub></nobr> suscipientes sanctorum apostolorum pro regimine
Ecclesiarum, atque regeneratione credentium per
lavacrum utriusque sexus fidelium populorum.</p>
<p>Sexto gradu succedit sacratissima religio coenobitarum,
monachorumque, ac virginum, qui a
saeculi segregati tumultu ad sanctum omnipotentis
Dei congregati sunt servitium. Ibidem itaque permanentes
religiosissime in summa abstinentia, et
bonae conversationis vita usque in finem perseverantes,
digna posteris reliquerunt exempla.</p>
<p>Septimo gradu sequitur conversatio sanctorum
Patrum anachoretarum, id est eremitarum, a publica
conversatione recedentium, arduas eremi solitudines
penetrantes, divino fruentes alloquio,
finierunt vitam suam, cupientes dissolvi, et esse
<nobr><sub></sub></nobr> cum Christo <strong>(Philip. I)</strong>.</p>
<p>Octavo gradu succedit ordo poenitentium, et gravia
crimina deflentium, qui nec ultra peccare contendunt,
et praeterita plangere non desistunt. Et
quantum fuit illis in peccando perversae mentis intentio,
tantum perseverat in eis humilitatis et charitatis
usque in finem plena devotio.</p>
<p>Nonus hic novissime gradus superioribus comparat
primae aetatis infantiam parvulorum, qui antequam
noxium incurrant peccati reatum, praesentis
vitae finiunt cursum. De quibus Dominus dicit in
Evangelio: <em>Sinite parvulos venire ad me; talium est
enim regnum coelorum</em> <strong>(Matth. XIX)</strong>. Per hos novem
<nobr><sub></sub></nobr> gradus sanctarum institutionum conscendens a passione
Christi catholica, id est universalis de toto
mundo collecta Ecclesia, penetravit et quotidie penetrat
coelorum regna, et regnat cum capite suo
Jesu Christo in saecula.</p>
<p>Sequitur: <em>Amicti,</em> inquit, <em>stolis albis, et palmae in
manibus eorum</em> <strong>(Apoc. VII)</strong>. In stola alba vita signatur
immaculata. Quod autem ait, <em>et palmae in manibus
eorum,</em> nec immerito; <small>[Note: <nobr><sub></sub></nobr> Ex Beato, pag. 351.]</small> quia palmae comparatur
vita justorum. Palma inferius tactu est aspera,
et quasi siccis corticibus obvoluta; superius
vero et visu et fructu est pulchra. Inferius corticum
suorum involutionibus angustatur; sed superius
amplitudine pulchrae viriditatis expanditur.
Sic profecto est electorum vita, inferius despecta,
<nobr><sub></sub></nobr> superius pulchra; in terra vilis, in coelo pretiosa.
Vita justorum in terra, hoc est in hac vita, quasi
multis corticibus involvitur, dum innumeris tribulationibus
afflicta angustatur. In illa vero summa
aeternitate quasi pulchrae viriditatis foliis ampliatur,
dum aeternae beatitudinis praemium a Deo consequitur.
Sed tamen in hoc distat palma caeteris arborum
generibus, quia caeterae arbores juxta terram
in suo robore grossiores existunt, sursum vero circa
ramos angustiores fiunt: et quanto amplius crescendo
sublimiores efficiuntur, tanto magis in altum
subtiliores redduntur. Palma vero circa terram stricta
est et angusta, sursum quippe est ampla; et
quae tenuis et delicata ab imis incipit, crescendo
amplior ad summa conscendit. Alia itaque arbusta,
<nobr><sub></sub></nobr> quibus, nisi terrenis hominibus ac terrena lucra
desiderantibus, inveniuntur esse similia? Quia sine
dubio omnes hujus saeculi amatores in terrenis
actibus sunt fortes, in coelestibus autem sunt debiles.
Pro temporali quippe gloria usque ad mortem
desudare appetunt, et pro vita perpetua laborare
contemnunt. Amatores hujus temporalis vitae pro
terrenis lucris saepe injurias tolerant, et pro coelesti
mercede parvissimi verbi ferre contumelias recusant.
Terreno judicio tota die infatigabiliter insistunt,
in oratione autem coram Deo in unius horae
spatio lassantur.</p>
<p>At contra vita justorum palmae comparatur, quia
in terra angustatur, et in coelo ampliatur. In terrenis
<nobr><sub></sub></nobr> studiis sunt debiles, et in coelestibus fortes. Saepe
conversatio electorum plus proficit finiendo, quam
proponit inchoando; et si metuens aliquando prima
inchoat, ferventius ultima consumit; quia videlicet
semper inchoare se existimat, et ideo infatigabilis
in bono opere perseverat. Hanc scilicet justorum
perseverantiam propheta intuens, dicebat: <em>Qui confidunt
in Domino, mutabunt fortitudinem, et assument
pennas ut aquilae, current, et non laborabunt;
ambulabunt, et non deficient</em> <strong>(Isai. XL)</strong>.</p>
<p>Vos igitur, fratres charissimi, si ad aeternae remunerationis
praemia cupitis pervenire, vita vestra
assimiletur palmae. Si veraciter ad aeternam desideratis
<nobr><sub></sub></nobr> pertingere beatitudinem, vestra conversatio
palmae habeat similitudinem. Vita vestra in imis sit
angusta, in summis autem sit ampla; vestra conversatio
stricta fiat in imo, lata vero in summo.
Arcta quippe est via, quae ducit ad vitam; ampla,
quae ducit ad mortem <strong>(Matth. VII)</strong>. Per amplam
viam impii descendunt in infernum, sed per strictam
justi ascendunt in coelum. Per latam quidem semitam
amatores mundi pergunt ad interitum, per angustum
vero iter amici Dei perveniunt ad regnum.
Manus igitur vestrae, dilectissimi, sint ad bonum
opus promptae, et ad malum catenis dilectionis Dei
et proximi sint aggravatae. Pedes vestri velociter
currant ad servitium omnipotentis Dei, et ad discurrendum
per plateas civitatis <strong>(Cant. III)</strong> compede
<nobr><sub></sub></nobr> religionis sint obstricti. Oculos corporis reprimite,
ne vanitatem videant hujus mundi; oculos vero
mentis aperite, ut Deum in spiritu possitis contemplari.
Aures vestrae devote ad audiendum verbum
Dei aperiantur, et ne per eas intret venenum mortiferum,
verba scilicet adulantium sive detrahentium,
spinis timoris Dei sepiantur. Ori vestro, secundum
Psalmistam, custodia imponatur <strong>(Psal. CXL)</strong>,
<nobr><sub></sub></nobr> ne ab eo murmur, vel detractio, aut convitium egrediatur.
Lingua uniuscujusque vestrum in Dei laudibus
laxetur, et ne in contumeliam alicujus prorumpat,
tempore congruo silentii vinculo religetur.
Mentem vestram cum omni studio custodite, eamque
per veram confessionem a peccatis et vitiis
emundate, quia ibi consistit origo bonae cogitationis
aut malae. Cor vestrum in meditationibus Scripturarum
aperiatur Christo; noxia autem et vana respuendo
claudatur diabolo. Ventri etiam mensura
imponatur, ne multitudine ciborum supra modum
distendatur, sed ut cum sobrietate mediocriter reficiatur.
Hujusmodi, fratres et domini mei, ad instar
palmae vitam vestram in terrenis actibus coarctate,
et in spiritalibus studiis amplificate, si in die judicii
<nobr><sub></sub></nobr> cum omnibus sanctis laborum vestrorum palmas
cupitis accipere. Maculas etiam vitae vestrae
quotidianis lacrymis abluite, ut post obitum vestrum
ad coeleste regnum possitis pervenire, et Regem
sanctorum in decore suo regnantem videre, ipso
praestante, qui in Trinitate perfecta vivit, et regnat
Deus per saecula saeculorum. Amen.</p>
<br> <h4><center>SERMO OCTAVUS.
IN TRANSLATIONE SANCTI ISIDORI <small>[Note: <nobr><sub></sub></nobr> Quare hic et sequens Sermo in Translatione
Isidori de qua nec verbum ullum exhibent, ab auctore
praetitulentur, haud facile suspiceris. Totus
<nobr><sub></sub></nobr> enim sese vertit in re omnino miranda, cujus fidem
penes lectorem relinquimus.]</small>. </center></h4><nobr><sub></sub></nobr> 
<p><nobr><sub></sub></nobr> <em>Non timebit domui suae a frigoribus nivis; omnes
enim domestici ejus vestiti sunt duplicibus</em> <strong>(Prov. XXXI)</strong>.
Anno ab Incarnatione Domini fere millesimo centesimo
quadragesimo septimo nuntius summi Regis,
videlicet angelus quem mittit Dominus in circuitu
timentium eum <strong>(Psal. XXXIII)</strong>, unus ex eis qui <em>semper
vident faciem Patris qui in coelis est</em> <strong>(Matth. XVIII)</strong>;
felici rumore nuntiavit in curia summi Imperatoris
qui imperat ventis et mari <strong>(Matth. VIII)</strong>, parari, vel
potius reparari domum beati Isidori Hispalensis
quondam metropolitani episcopi intra muros urbis
Legionensis religiosorum clericorum ordini et inhabitationi.
Quo rumore suscepto, venerabilis Pater
Augustinus catholicae Ecclesiae doctor egregius,
gratulabundus et exsultans, dominum Isidorum inter
<nobr><sub></sub></nobr> confessores praecipuum nescio quid secum meditantem,
intuens, sic eum alloquitur: Quid est,
reverende frater, quod tecum volvis? Nunquid aliquid
de Scripturis exponendis meditaris? Sed in
hac patria spirituum, coelum, id est Scriptura non
extenditur sicut pellis <strong>(Psal. CIII)</strong>, sed plicatur sicut
liber <strong>(Isai. XXXIV)</strong>; nec plebes doctrina indigere
cognoscis, quia hic impletur illud quod scriptum
est: <em>Non docebit vir proximum suum: omnes enim
cognoscent me a minimo usque ad majorem</em> <strong>(Jer. XXXI)</strong>.
<nobr><sub></sub></nobr> Cum autem, ut videtur, de regimine et dispositione
Ecclesiarum sollicitus sis, tamen de ea quae te spiritualius
<small>[Note: <nobr><sub></sub></nobr> <em>Forsitan</em> specialius.]</small> familiariusque contingit, decet ut solliciteris.
Loquor autem de ea, quae intra muros urbis
Legionensis thesaurum corporis tui continens,
religiosis clericis praeparatur inhabitanda.</p>
<p>Ad haec dominus Isidorus: Sollicitor, inquit, super
his; sed praecipue de indumentis Deo servientium
in domo illa clericorum; nam victui ipsorum jam
necessaria ex magna parte paravi, et reliqua sufficientius
praeparabo; sed terra illa non abundat vestibus.
Volo autem eos habentes victum et vestitum
iis contentos esse <strong>(I Tim. VI)</strong>. Ad haec Pater Augustinus:
Et ego, inquit, providebo his filiis tuis
indumenta. Legitur autem apud Salomonem de muliere
<nobr><sub></sub></nobr> quadam, quod <em>non timebit domui suae a frigoribus
nivis,</em> et caetera. De qua et ibidem subditur:
<em>Operata est linum et lanam</em> <strong>(Prov. XXXI)</strong>. Ad hunc
ergo modum ego his filiis et domesticis tuis vestem
duplicem ex lino lanaque contextam, superpelliceum
scilicet et capam, in quorum altero munditiam, in
altero volo humilitatem intelligi; quod ex ipsarum
quoque vestium colore et apparatu potest agnosci.
Nam corporis munditia candorem habet, et nigredo
vestis humilitatem repraesentat. Nosti etiam beatissimam
<nobr><sub></sub></nobr> Virginem Matrem Domini utroque specialiter
fuisse vestitam. Unde et de ea scriptum est: <em>Gloria
Libani data est ei: decor Carmeli, et Saron</em> <strong>(Isai.
XXXV)</strong>. Et ipsa de se ait: <em>Quia respexit Dominus
humilitatem ancillae suae</em> <strong>(Luc. I)</strong>. In apparatu quoque
harum vestium idem attenditur; nam vestis
linea multo labore et difficultate perficitur, non
usque adeo vestis lanea. Ad hunc modum munditia
corporis multo labore multoque conatu utiliter habetur
et custoditur, utpote cui resistit lex membrorum,
fomes, et languor naturae, stimulus carnis
quem pati se etiam Apostolus confitetur <strong>(II Cor. XII)</strong>,
prava et fluxa consuetudo, exterior alienae cutis illecebrosa
tentatio, interior hostis incentiva suggestio.</p>
<p><nobr><sub></sub></nobr> De lino autem planum est, quia primum a terra
avellitur, deinde in fasciculos colligatur, in lacum
demittitur, ad solem exsiccatur, quisquiliis et stupa
emundatur, per colum in fila redigitur, in glomos
complicatur, in telam extenditur et contexitur, tandem
inciditur et insuitur, et sic superpelliceum aptatur.
Linum enim de terra oritur, per quod candens
decor munditiae, et corporalis atque spiritalis
castitas designatur. Linum ergo primum a terra
avellitur, quia quicunque causa timoris et amoris
Dei munditiam castitatis habere desiderat, necesse
est ut primum terrenam ac saecularem conversationem
deserat, seque ipsum societati religiosorum
virorum conjungat, congruum est etiam inde corporaliter
<nobr><sub></sub></nobr> quisque recedere, ubi se meminit vitiis
deservisse. Plerumque enim dum mutatur locus,
mutatur etiam mentis affectus. Deinde linum in fasciculos
colligatur, quia oportet illum qui prius
carnaliter vivendo per illicitos actus defluebat, ut
vinculo divinae charitatis obstrictus sese intra sui
cordis hospitium recolligat. Linum post haec in lacum
dimittitur. Per lacum, quia semper est in imo,
compunctio cordis figuratur, quia sicut linum in
lacum mundatur et abluitur, ita peccator in lacrymis
compunctionis, quae cum profundo gemitu pectoris
oriuntur, a peccatis et vitiis mundatur atque
abluitur. Deinde ad solem exsiccatur. Deus est verus
Sol justitiae, a cujus calore nemo se potest abscondere,
scilicet ab ejus cognitione. Calore igitur
<nobr><sub></sub></nobr> aeterni Solis exsiccatur in homine illicitus humor
libidinis, quia illius succensus cognitione ac fervore
charitatis, statim recedit ab intentione pravi operis.
Mundatur etiam linum ab stupa et quisquiliis, quia
quilibet conversus, per poenitentiam mundatur ab
illicitis et supervacuis actionibus. Linum item per
colum in fila redigitur. Colum gestatur in sinistra,
fusum vero in dextera: et sicut descendunt fila de
colo, sic omnes actus servi Dei de praelati sui pendent
arbitrio, ita ut nihil ei agere liceat sine illius
consilio. Deinde in glomos complicatur, quia sub
imperio sui praepositi restringitur. Post haec in telam
extenditur et contexitur, dum jubente praelato,
foris et intus discurrendo, bona quae potest, operatur.
Tela tandem inciditur et insuitur, dum servus
<nobr><sub></sub></nobr> Dei perfecte mundum contemnit, visibilia despicit,
seque ipsum in contemplatione sui Creatoris introrsus
recolligit, quasi jam a tumultu praesentis saeculi
inciditur, et aeternae patriae civibus mente et desiderio
insuitur, hoc est innectitur, ut dulcedinem
coelestis regni, quam perfecte nondum potest, saltem
suspirando degustet, et sic superpelliceum totius
munditiae et honestatis aptatur, quia jam societati
perfectorum idoneus efficitur.</p>
<p>Jam per Dei gratiam, fratres, superpelliceum
habetis; sed tamen ovina capa adhuc indigetis.
Lanea et nigra vestis humilitatem insinuat religiosae
conversationis. Lana igitur primum tondetur, deinde
mundatur et abluitur, colo suspenditur, in fila redigitur,
texitur et insuitur, et sic capa perficitur.
<nobr><sub></sub></nobr> In lana Dei dona ostenduntur, quae nobis a Deo in
praesenti vita tribuuntur. Lana ergo tondetur, cum
propter Deum terrena substantia abjicitur. Lana
quasi mundatur et abluitur, cum largitione eleemosynarum
homo a peccatis mundatur. Unde illud:
<em>Date eleemosynam, et ecce omnia munda sunt vobis</em>
<strong>(Luc. XI)</strong>. Colo lana suspenditur, dum summa vigilantia
attenditur, ne aliquid causa jactantiae, vel
inanis gloriae amore tribuatur. In fila redigitur,
cum discrete eleemosyna largitur. Lana contexitur,
quando operibus misericordiae studiose insistitur.
Tela praeciditur, cum jam voluntas habendi ab
animo perfecte excluditur. Tandem insuitur, cum
jam quilibet conversus de activa vita conscendens,
<nobr><sub></sub></nobr> relictis omnibus, vitae contemplativae inseritur atque
conjungitur, et sic regularis capa perficitur,
dum sibi a Deo per bonam operationem indumentum
aeternae gloriae promeretur.</p>
<p>Iterum beatissimus Augustinus sanctum alloquitur
Isidorum, dicens: Reverende frater, ecce
omnes domesticos tuos, sicut promisi, duplicibus
indumentis vestivi. Non ergo timeas ultra domui
tuae a niveis frigoribus, dum omnes domestici tui
vestiti sunt duplicibus. Primum eis aptavi superpelliceum,
quo significatur munditia mentis et corporis;
deinde capam ovina lana contextam, in qua
ostenditur innocentia vitae, et humilitas conversationis.
Tu igitur, venerande frater Isidore, eis
victualia sufficienter acquire, ut, dum vestibus
<nobr><sub></sub></nobr> abundant, sine indigentia Deo possint servire. Tibi
etiam competit eos monere, dum es praesens spiritu
et corpore, ut regulam sibi a me institutam cum
omni devotione studeant implere. Praedica etiam
illis, ut studiose spiritalibus inhaereant officiis, ne,
quod absit, terrenis delectati bonis, omnino careant
aeternis. Ad haec noster patronus sanctus Isidorus:
O reverentissime Pater Augustine, sic te decet eos
hortari, bene vivere. Omnipotenti Deo referimus
actiones gratiarum, qui te constituit Doctorem sanctarum
Ecclesiarum.</p>
<p>Ecce, fratres charissimi, per Dei gratiam a beato
Augustino sufficienter estis instructi, et regularibus
vestimentis, videlicet superpelliceo et capa,
dupliciter induti. In superpelliceo, sicut jam supradictum
<nobr><sub></sub></nobr> est, munditia mentis et corporis designatur.
Cavete igitur, fratres, ne subter superpelliceum
damnabilis lateat fornicatio. Mihi credite; superpelliceo
non induitur, quisquis fornicatione polluitur.
Quid prodest foris ante oculos hominum superpelliceum
ostendere aqua ablutum, et intus ante
oculos Dei portare corpus fornicatione pollutum?
Aut quid prodest foris in conspectu hominum demonstrare
munditiam vestis, et occultare intrinsecus
immunditiam fornicationis? Nihil celatur
ante Deum: videt occulta qui fecit abscondita:
<em>Omnia nuda et aperta sunt oculis ejus</em> <strong>(Hebr. IV)</strong>. Vos
igitur moneo, dilectissimi, ne velitis esse <em>sepulcra
dealbata, quae foris quidem apparent hominibus
speciosa, intus autem plena sunt ossibus mortuorum,
</em><nobr><sub></sub></nobr> <em>et vermibus, atque omni spurcitia</em> <strong>(Matth. XXIII)</strong>.</p>
<p>Capa ex lana contexitur ovis, et ideo humilitatem
significat religiosae conversationis. Igitur,
charissimi, solerter praevidete, ne lupus lateat sub
ovina pelle. Unde Dominus in Evangelio: <em>Attendite
a falsis prophetis, qui veniunt ad vos in vestimentis
ovium, intrinsecus autem sunt lupi rapaces</em> <strong>(Matth.
VII)</strong>. Lupus latet sub pelle ovina, quando sub habitu
regularis vitae latet simulatio, discordia, atque
invidia. Sub pelle etiam ovina lupus latet, cum
quilibet simulator sub specie religionis proximis
suis nocet. Lupus rapax est intrinsecus; qui exterius
<nobr><sub></sub></nobr> innocentiam simulando, non cessat, detrahendo,
murmurando, susurrando, comedere carnes
proximorum suorum in occulto. Habitum ergo
religionis, fratres, quem praetenditis specie, bonis
operibus implete. Non quaeratis aliud esse in occulto,
et aliud in publico. Concordet animus interius
cum religiosis vestibus. Concordet vita cum
lingua. Sanctus est habitus, sanctus sit animus.
Sancta sunt vestimenta, sancta sint opera vestra.
Habentes igitur, dilectissimi, victum et vestitum,
his contenti estote <strong>(I Tim. VI)</strong>, et nullum apud vos
retineatis proprium. Procul dubio ipse facit furtum,
qui in commune habet omnia cum caeteris fratribus,
et apud se aliquid habet absconditum. Omnia
in commune cum caeteris fratribus possidere, et
<nobr><sub></sub></nobr> apud se aliud abscondere, quid est aliud nisi post
mortem seipsum poenis tradere? Qui in commune
habet cum caeteris fratribus victum et vestitum, et
aliud retinet absconditum, quid est aliud quam
manifestum furtum? Ergo, fratres charissimi, divitias
contemnite, paupertatem diligite, terrena
despicite, coelestia desiderate. Nihil superfluum
quaeratis, nihil apud vos retineatis, nihil abscondatis,
si ad communem societatem electorum Dei
pervenire desideratis ad quam vos perducere dignetur
ille, qui in Trinitate perfecta vivit et regnat
Deus per omnia saecula saeculorum. Amen.</p>
<br> <h4><center>SERMO NONUS.
II IN TRANSLATIONE SANCTI ISIDORI. </center></h4><nobr><sub></sub></nobr> 
<p><nobr><sub></sub></nobr> <em>Non timebit domui suae a frigoribus nivis; omnes
enim domestici ejus vestiti sunt duplicibus</em> <strong>(Prov.
XXXI)</strong>. Nuntius summi Regis, videlicet angelus
quem mittit Dominus in circuitu timentium eum
<strong>(Psal. XXXIII)</strong>, unus ex eis qui semper vident faciem
Patris qui in coelis est <strong>(Matth. XVIII)</strong> felici rumore
nuntiavit in curia summi Imperatoris qui imperat
ventis et mari <strong>(Matth. VIII)</strong>, parari, vel potius reparari
domum beati Isidori Hispalensis quondam
metropolitani episcopi intra muros urbis Legionensis
religiosorum clericorum ordini et inhabitationi.
Quo rumore suscepto, venerabilis Pater
Augustinus catholicae Ecclesiae Doctor egregius,
gratulabundus et exsultans, dominum Isidorum
Doctorem Hispaniarum, nescio quid secum meditantem
<nobr><sub></sub></nobr> intuens, sic eum alloquitur: Quid est, reverende
frater, quod tecum volvis? Nunquid aliquid
de Scripturis exponendis meditaris? Sed in
hac patria spirituum, coelum, id est Scriptura non
extenditur sicut pellis <strong>(Psal. CIII)</strong>, sed plicatur, id
est involvitur sicut liber <strong>(Isai. XXXIV)</strong>: nec plebes
doctrina indigere cognoscis, quia hic impletur illud
quod scriptum est: <em>Non docebit vir proximum
suum, omnes enim cognoscent me a minimo usque ad
</em><nobr><sub></sub></nobr> <em>majorem</em> <strong>(Jer. XXXI)</strong>. Cum autem, ut videtur, de
regimine et dispositione Ecclesiarum sollicitus sis,
tamen de ea quae te specialius familiariusque contingit,
decet ut solliciteris. Loquor autem de ea,
quae intra muros urbis Legionensis thesaurum corporis
tui continens, religiosis clericis praeparatur
inhabitanda.</p>
<p>Ad haec dominus Isidorus, sollicitor, inquit,
super his, sed praecipue de indumentis Deo servientium
in domo illa clericorum; nam victui ipsorum
jam necessaria ex magna parte paravi, et
reliqua sufficientius praeparabo; sed terra illa non
abundat vestibus. Volo autem eos habentes victum
et vestitum iis contentos esse <strong>(I Tim. VI)</strong>. Ad haec
Pater Augustinus, et ego, inquit, providebo his
<nobr><sub></sub></nobr> filiis tuis indumenta. Legitur autem apud Salomonem
de muliere quadam, quod <em>non timebit domui
suae a frigoribus nivis,</em> et caetera. De qua et ibidem
subditur: <em>Operata est linum, et lanam</em> <strong>(Prov. XXXI)</strong>.
Ad hunc ergo modum ego his filiis et domesticis
tuis vestem duplicem ex lana linoque contextam,
superpelliceum scilicet et capam, in quorum altero
munditiam, in altero volo humilitatem intelligi;
quod ex ipsarum quoque vestium colore et apparatu
<nobr><sub></sub></nobr> potest agnosci. Nam corporis munditia candorem
habet, et nigredo vestis humilitatem repraesentat.
Nosti etiam beatissimam Virginem Matrem
Domini harum vestium specialiter fuisse vestitam.
Unde et de ea scriptum est: <em>Gloria Libani data est ei,
decor Carmeli, et Saron</em> <strong>(Isai. XXXV)</strong>. Et ipsa de se
ait: <em>Quia respexit Dominus humilitatem ancillae suae</em>
<strong>(Luc. I)</strong>. In apparatu quoque harum vestium idem
attenditur: nam vestis linea multo labore et difficultate
perficitur, non usque adeo vestis lanea.
Ad hunc modum munditia corporis multo labore
multoque conatu utiliter habetur et custoditur, utpote
cui resistit lex membrorum, fomes et languor
naturae, stimulus carnis, quem pati se etiam Apostolus
confitetur <strong>(II Cor. XII)</strong>, prava et fluxa consuetudo,
<nobr><sub></sub></nobr> exterior alienae cutis illecebrosa tentatio,
interior hostis incentiva suggestio.</p>
<p>De lino autem planum est, quia primum a terra
avellitur, deinde in fasciculos colligatur, in lacum
dimittitur, ad solem exsiccatur, quisquiliis et stupa
emundatur, per colum in fila redigitur, in glomos
complicatur, in telam extenditur et contexitur,
tandem inciditur et insuitur, et sic superpelliceum
aptatur. Ad hunc modum multo labore sudatur, ut
exeat ex carne rubigo ejus et tenax viscositas superetur,
cujus aculeos expertus est homo post peccatum,
ante motus aliorum peccatorum, cum coeperant
rivi concupiscentiarum per membra sine lege
diffundi, qui prius lege naturae tenebantur cohibiti,
ne inordinate erumperent. Unde erubuit nuditatem
<nobr><sub></sub></nobr> suam, et cucurrit ad umbram, ut obumbraret turpitudinem
suam <strong>(Gen. III)</strong>. Vincendae hujus bestiae difficultatem
notat Apostolus dicens: <em>Fugite fornicationem</em>
<strong>(I Cor. VI)</strong>: quae est vectigal, scilicet naturae,
et vos ipsos acrius et vicinius insequentem. Nam
omnis virtus hostis in lumbis ejus, et fortitudo illius
in umbilico ventris ejus <strong>(Job XL)</strong>. Ista est Dalila, quae
dormit in sinu nostro <strong>(Judic. XVI)</strong>, a qua custodire
claustra oris nostri praecipit propheta <strong>(Mich. VII)</strong>,
nam nulla pestis efficacior ad nocendum, quam familiaris
inimicus. Augustinus: Ut ergo vestis nuptialis
praeparetur sponso, ut omni tempore candida
sint vestimenta <strong>(Eccle. IX)</strong> horum filiorum tuorum,
o frater Isidore, ne nudi ambulent; avellat primo linum
<nobr><sub></sub></nobr> a terra sordidae voluptatis, et carnalis colluvionis
abominatio, in fasciculos colligare procuret regularis
ordinis districtio, in lacum dimittat timor
supplicii, ad solem exsiccet superni vapor desiderii,
quisquiliis et stupa per contunsionem emundet carnis
maceratio, per colum in fila redigat supernorum
contemplatio, in glomos complicet frequens meditatio,
in telam extendat certa futurorum exspectatio,
contexat charitatis connexio, incidat regularis exercitatio,
consuat perseverantiae fortitudo. In primo
horum displicet homo sibi, in secundo abnegat seipsum
sibi, in tertio dimittit se infra se, in quarto
suspendit se supra se, in quinto cohibet se intra se,
in sexto excedit mente supra se, in septimo recolligitur
ad se, in octavo confortatur de se, in nono
<nobr><sub></sub></nobr> conjungitur et supra et circa se, in decimo roboratur,
in ultimo perficitur et consummatur. Nam cum
incipit homo cogitare intra se, quam brevis sit voluptas
quae famem sui patitur, et fastidio abjecta,
cujus subinde operiat, aut reddeat, aut poeniteat.
(Nam habet hoc voluptas omnis: stimulis agit furentes,
apumque par volantum, ubi grata mella fuderit,
stimulum relinquit in conscientia.) Cum haec,
inquam, meditatur homo, factus animal pronum et
deditum ventri et genitalibus, cui Deus
<br>&nbsp;&nbsp;&nbsp;<em>Os sublime dedit coelumque tueri</em>
<br><em>Jussit, et erectos ad sidera tollere vultus;</em>
<strong>(OVID. Met. l. I.)</strong><br>exhorreat coenum sordidae voluptatis, et carnalis
volutabrum colluvionis abominetur, et sic linum
<nobr><sub></sub></nobr> a terra avellitur. <em>Omne enim peccatum quodcunque
fecerit homo, extra corpus est; qui autem
fornicatur, in corpus suum peccat</em> <strong>(I Cor. VI)</strong>. Hoc
linum a terra avulserant quibus Apostolus dicebat:
<em>Quem ergo fructum habuistis tunc, in quibus nunc
erubescitis?</em> <strong>(Rom. VI.)</strong></p>
<p>Consequenter cum disponit ascensiones in corde
suo <strong>(Psal. LXXXIII)</strong>, ut intret in potentias Domini
<strong>(Psal. LXX)</strong>, eligit magis abjectus esse in domo Dei,
quam habitare in tabernaculis peccatorum <strong>(Psal.
LXXXIII)</strong>, et alligat se voto continentiae et districtioni
ordinis regularis. De hac colligatione planum est,
quia sic colligatur et adstringitur, ut fiat fasciculus
myrrhae; ut sit sicut Isaac colligatus ad aram, fasciculo
lignorum superpositus <strong>(Gen. XXII)</strong>. Nam os
<nobr><sub></sub></nobr> habet, et non loquetur; oculos habet, et non videbit
<strong>(Psal. CXIII)</strong>, et caetera, ut possit vere dicere:
<em>Christo confixus sum cruci</em> <strong>(Gal. II)</strong>. Sed quia adhuc
inter duas molas molitur, quas prohibet Moyses loco
pignoris dari <strong>(Deut. XXIV)</strong>; per inferiorem, quasi
linum in lacum dimissum, praeteritorum conscius,
et futurorum pavidus, timet supplicia pro praeteritis
quae commisit, et pro futuris quae potest committere.
<em>Beatus enim vir,</em> ait Salomon, <em>qui semper
est pavidus</em> <strong>(Prov. XXVIII)</strong>. Et Psalmista: <em>Initium
sapientiae timor Domini</em> <strong>(Psal. CX)</strong>. Nam timor supplicii
janua est regni. Sed quoniam inter haec supernorum
desiderio ardet vir desideriorum, desiderio
desiderans illud novum pascha manducare in regno
<nobr><sub></sub></nobr> Dei <strong>(Luc. XXII)</strong>, et quasi holocaustum in ara altaris
incenditur: omnis in eo carnalis humor quasi ad
solem exsiccatur, ut quasi Deus in tympano collaudetur,
et assum tantum igni quidquid est de agno
Paschali comedatur <strong>(Exod. XII)</strong>. Hoc igne ardebat
Jeremias dicens: <em>Factus est quasi ignis exaestuans,
claususque in ossibus meis</em> <strong>(Jer. XX)</strong>. Et discipuli
dicentes: <em>Nonne cor nostrum ardens erat in nobis?</em>
<strong>(Luc. XXIV.)</strong> Et David: <em>Concaluit cor meum intra me</em>
<strong>(Psal. XXXVIII)</strong>, etc.</p>
<p>Inter malleum quoque positus et incudem per carnis
macerationem contunditur, sed non frangitur.
Superfluis emundatur, necessariis non privatur, ut
si hostem insequitur, civis non exstinguatur secundum
illud Apostoli: <em>Curam carnis ne feceritis in
</em><nobr><sub></sub></nobr> <em>desideriis</em> <strong>(Rom. XIII)</strong>. Nam cum venter et genitalia,
sicut loco, ita sibi conjuncta sint vitio, venterque
mero exaestuans facile despumet in libidinem, nulla
potest efficacior ad servandam corporis munditiam
adhiberi medicina, quam parcimoniae deservire,
gulam cohibere, ventrem restringere, carnem macerare
ne effluat et resolvatur in turpem libidinem;
sicut Loth, quem Sodoma non vicit, vina vicerunt
<strong>(Gen. IX)</strong>. Unde ait propheta: <em>Peccatum Sodomae
fuit saturitas, et abundantia panis</em> <strong>(Ezech. XVI)</strong>. Primus
quoque parens per edulium ligni vetiti sua contra
se arma movit, expertus est, et fecit sibi perizomata
ad velandam turpitudinem, quam intellexit
<strong>(Gen. III)</strong>. Princeps quoque cocorum muros Jerusalem
destruxit <strong>(Jer. LII)</strong>. Unde Apostolus: <em>Nolite
</em><nobr><sub></sub></nobr> <em>inebriari vino, in quo est luxuria</em> <strong>(Eph. V)</strong>. Et Salomon:
<em>Luxuriosa res est vinum, et contumeliosa ebrietas</em>
<strong>(Prov. XX)</strong>: quae etiam femora Noe denudavit,
et filio ridenda monstravit <strong>(Gen. IX)</strong>. Itaque vinum
nec suo pepercit auctori. Haec quilibet melius legit in
libro experientiae:
<br><em>Vina parant animos, faciuntque caloribus aptos.</em></p>
<p>Supernorum contemplatio subtilissima fila producit,
de quibus vestis philosophiae secundum Boetium
contexitur: ut quasi virgula fumi ex aromatibus
raptus in tertium coelum <strong>(Cant. III)</strong>, audiat verba
quae non licet homini loqui <strong>(II Cor. XII)</strong>.</p>
<p>Quae etiam complicat, et quasi in glomos recolligit
frequens meditatio, sicut legitur de gloriosissima
Virgine: <em>Maria autem conservabat omnia verba haec,
</em><nobr><sub></sub></nobr> <em>conferens in corde suo</em> <strong>(Luc. II)</strong>. Et Apostolus: <em>Haec
meditare</em> <strong>(I Tim. IV)</strong>: ut vigilet ratio, ne dormitante
ostiaria Isboseth percutiatur in inguine, et moriatur
<strong>(II Reg, IV)</strong>. Nam meditatio sermonum Domini
intellectum dat parvulis <strong>(Psal. CXVIII)</strong>.</p>
<p>Mola vero superior, futurorum scilicet exspectatio,
telam in altum suspendit, ut dicat: <em>Nostra conversatio
in coelis est: unde exspectamus Jesum Christum,
qui reformabit corpus humilitatis nostrae, configuratum
corpori claritatis suae</em> <strong>(Philipp. III)</strong>.</p>
<p>Verum texturam vestis charitas orditur et perficit,
ut sit vestis inconsutilis desuper contexta per totum,
quae non est scissa, sed sorte divinae praedestinationis
<strong>(Joan. XIX)</strong> contingit his quos praedestinabit,
<nobr><sub></sub></nobr> et praeelegit fieri conformes imaginis Filii sui
<strong>(Rom. VIII)</strong>. Haec est vestis nuptialis. Beatus, qui
hanc servat, ne nudus ambulet <strong>(Apoc. XVI)</strong>. De exercitatione
regularis ordinis in lectione, oratione, et
aliis quae sunt ex parte Mariae, quae optima praedicatur;
vel in instructione minorum, et operibus pietatis,
in quibus turbatur Martha et sollicita est
erga plurima <strong>(Luc. X)</strong>; vos melius exercitati me magis
potestis docere, quam ab indocto aliquid discere.</p>
<p>Hanc vestem polymitam necesse est ut consuat
perseverantia, ut sit vestis talaris Joseph <strong>(Gen.
XXXVII)</strong>, ut et offeratur cauda hostiae in sacrificio
Domini, vel potius in holocausto <strong>(Lev. VII)</strong>. <em>Qui enim
perseveraverit usque in finem, hic salvus erit</em> <strong>(Matth.
X)</strong>. Hoc superpelliceo, hac veste candida filii tui
<nobr><sub></sub></nobr> interius induantur: nam omnis gloria filiae regis ab
intus est <strong>(Psal. XLIV)</strong>, ut sint candidi Nazaraei ejus
super nivem dealbati <strong>(Thren. IV)</strong>. Ut autem perfecte
vallentur a frigoribus nivis, et ut vestiti sint duplicibus,
parabo etiam eis capam humilitatis.</p>
<p>Ut vero capa possit aptari, prius tondetur lana ab
animali, deinde in fila redigitur, tela texitur, pannus
coloratur, inciditur et consuitur. Detondet itaque
lanam ad parandam humilitatis capam propriorum
abrenuntiatio, in fila redigit regularis instructio,
telam texit obedientiae professio, pannum
colorat propriae infirmitatis consideratio, incidit
mortis recordatio, consuit retributionis certitudo.
Horum ergo primum expedit, secundum erudit,
tertium constringit, quartum deponit, quintum
<nobr><sub></sub></nobr> concutit, sextum erigit. Sane cum opes iperi fane,
id est superbiam gignere et nutrire consueverint,
sicut apparet in angelo, et in homine primo,
quorum prodiit iniquitas ex adipe <strong>(Psal. LXXII)</strong>,
sicut crassitudo terrae erupta est super terram
<strong>(Psal. CXL)</strong>.</p>
<p>Quasi tondetur lana ad humilitatis vestem texendam,
cum renuntiat homo propriae voluntati, propriae
possessioni, propriae libertati, propriae cogitationi,
ut dicat patri et matri, non novi vos. Et
sicut in tonsura animalis exoneratur animal, vermes
moriuntur, lana decerpitur; ita in renuntiatione
propriorum exoneratur camelus, ut possit per
foramen acus transire <strong>(Matth. XIX)</strong>. Nam ipsa humana
felicitas multis amaritudinibus respersa est,
<nobr><sub></sub></nobr> quae acquiritur cum labore, habetur cum timore,
amittitur cum dolore <strong>(Matth. XIII)</strong>. Unde et spinis in
Evangelio comparatur. Unde Apostolus: <em>Qui volunt
divites fieri, inserunt se doloribus multis</em> <strong>(I Tim. VI)</strong>.
Vermes quoque sollicitudinis temporalis moriuntur,
et poenae gehennalis. Nam ut ait Salomon: <em>Sicut
vermis consumit ligna, sic tristitia mentem viri</em> <strong>(Prov.
XXV)</strong>. Et Isaias ad Nabuchodonosor: <em>Subter te sternetur
tinea, et operimentum tuum erunt vermes</em> <strong>(Isai.
XIV)</strong>. Et iterum: <em>Vermis eorum non morietur, et ignis
non exstinguetur</em> <strong>(Isai. LXVI)</strong>.</p>
<p>In regulari instructione lana quasi in fila producitur
ad parandam humilitatis capam in silentio, quod
est cultus justitiae secundum Isaiam <strong>(Isai. XXXII)</strong>,
<nobr><sub></sub></nobr> in oratione, et lectione, et reliquis, quae humilitatis
signa sunt, sicut est tonsura, frequens capitis
inclinatio, veniae petitio, et alterutrum confessio,
in communi usu omnium, in vilitate indumentorum,
in austeritate ciborum. Hanc lanam in
fila produci volebat Apostolus dicens: <em>Omnia in
vobis honeste, et secundum ordinem fiant</em> <strong>(I Cor. XIV)</strong>.
Ad haec etiam suppetunt infinita Patrum exempla
tam in Veteri quam in Novo Testamento.</p>
<p>Telam autem humilitatis texit obedientiae professio.
Nam quid est quod tam sit effectivum et
conservativum humilitatis, quam loco Dei imponere
hominem super caput suum, et ita totum de
arbitrio pendere alieno? Ut sine superioris nutu
os habeat, et non loquatur: oculos habeat, et
<nobr><sub></sub></nobr> non videat: pedes habeat et non ambulet: manus
habeat, et non eas extendat etiam ad suscipienda
munera: et ideo victimis jure praeponitur obedientia
<strong>(I Reg. XV)</strong>. In sacrificio quippe aliena caro,
in obedientia propria mactatur: quandoque etiam
usque ad sanguinis effusionem secundum illud:
<em>Christus factus est pro nobis obediens Patri usque ad
mortem</em> <strong>(Philip. II)</strong>. Et ex contrario quoque melius
intelligitur quid de hujus laude sentiatur. Unius
hominis inobedientia morti addicit posteros et
proscripsit universos. Nam, ut ait Samuel: <em>Crimen
ariolandi est nolle obedire, et scelus idololatriae nolle
acquiescere</em> <strong>(I Reg. XV)</strong>. Sola ergo est quae meritum
fidei possidet, obedientia. Ad hanc hortatur Apostolus,
dicens: <em>Obedite praepositis vestris</em> <strong>(Hebr. XIII)</strong>.</p>
<p><nobr><sub></sub></nobr> Pannum colorat colore nigro propriae infirmitatis
consideratio. Si enim consideret homo quid fuit,
quid est, quid erit; recolligit quia vile sperma, vas
stercorum, esca vermium: <em>Quid ergo superbit terra,
et cinis?</em> <strong>(Eccli. X.)</strong> Quid tenditur pellis morticina?
<br><em>Unde superbit homo, cujus conceptio culpa,</em>
<br><em>Nasci poena, dolor vita, necesse mori?</em><br>Cognosce te ipsum, cadaver putridum; e coelo
descendet <b> ,</b> id est <em>cognosce te ipsum.
In omnibus viis tuis recordare novissima tua, et in
aeternum non peccabis</em> <strong>(Eccli. VII)</strong>. Et hoc est quod
pannum incidit ad cappam humilitatis consuendam.</p>
<p>Inciditur enim superbia, si consideratur conditio
mortis, cunctis imposita secundum illud:
<nobr><sub></sub></nobr> <em>Pulvis es, et in pulverem reverteris</em> <strong>(Gen. III)</strong>; et
damnationis comminatio reprobis infligenda, secundum
illud: <em>Detracta est ad inferos superbia tua</em>
<strong>(Isa. XIV)</strong>. Et illud: <em>Sicut oves in inferno positi
sunt</em> <strong>(Psal. XLVIII)</strong>, etc.</p>
<p>Sed hanc capam consuit retributionis certitudo.
Si enim consideret homo quid sit ex se, quid ex
dono Dei, vel qualis et quis futurus ex retributione
Dei; fiunt homini justitiae suae quasi pannus menstruatae
<strong>(Isai. LXIV)</strong>. Et hoc est, quod animalia
pennata deponunt alas suas, cum fit vox super
firmamentum, quod imminet capiti eorum <strong>(Ezech. I)</strong>.
Hanc capam pastor Ecclesiae nos admonet consuete
dicens: <em>Humiliamini sub potenti manu Dei, ut
vos exaltet in tempore visitationis</em> <strong>(I Pet. V)</strong>. His
<nobr><sub></sub></nobr> ergo duplicibus vestimini, charissimi, ne timeatis
domui vestrae a frigoribus nivis.</p>
<p>Haec autem frigora nivis mortalia sunt peccata,
et immissiones hostis antiqui, qui dicitur nix non
incompetenter. Sicut enim nix de coelo descendit,
et illuc ultra non revertitur, ita et diabolus
per superbiam de sublimibus corruens, non revertetur
ultra ad manum de qua excussus est. Et sicut
nix cum sit aqua, in aere violentia aquilonis induratur,
ita diabolus secundum Job induratus est
tanquam lapis <strong>(Job XLI)</strong>, qui et aquilo dicitur frigidus,
scilicet et durus, nomine tantum dexter.
Unde in Canticis: <em>Surge, aquilo, et veni, auster</em>
<strong>(Cant. IV)</strong>. Frigoribus hujus nivis refrigescit charitas
multorum, ut ait Dominus <strong>(Matth. XXIV)</strong>.
<nobr><sub></sub></nobr> Et Salomon: <em>Propter frigus piger noluit arare</em>
<strong>(Prov. XX)</strong>.</p>
<p>Ut ab his ergo domui vestrae ne timeatis, his
duplicibus vestimini, charissimi, ut conteratis duo
cornua illius cerastis antiquae prae aliis eminentiora.
De quo ait Job: <em>In secreto calami dormit in
locis humentibus</em> <strong>(Job XL)</strong>. Et iterum: <em>Huic montes
herbas ferunt</em> <strong>(ibid.)</strong>. Et: <em>Ipse est rex super omnes
filios superbiae</em> <strong>(Job XLI)</strong>. Ista regina, hoc delictum
maximum, ista bestiola, quae plures interfecit de
exercitu Absalon, quam gladius David; haec vobis
maxime est etiam in bonis quae agitis formidanda et
cavenda. Nam
<br><em>inquinat egregios adjuncta superbia mores.</em></p>
<p>Quae natione coelestis, mentes sublimium inhabitat
<nobr><sub></sub></nobr> sub cinere latitans et cilicio, prima a Deo
recedentibus, et ultima redeuntibus. Nam
<br><em>Cum bene pugnaris, cum cuncta subacta putaris,</em>
<br><em>Quae post infestat, vincenda superbia restat.</em><br>In curta manica quandoque et superbia longa. His
ergo duplicibus vestimini, ut non diploide confusionis.
sed stola geminae glorificationis induamini, ambulantes
cum Agno in albis <strong>(Apoc. III)</strong>, facti sicut
angeli Dei, qui non nubent, neque nubentur
<strong>(Matth. XXII)</strong>, per humilitatem quam nunc servatis
sessuri super sedes duodecim judicantes duodecim
tribus Israel cum eo qui vivit, et regnat cum Deo
Patre in unitate Spiritus sancti Deus per omnia
saecula saeculorum. Amen.<span class="text-blue-600 font-bold"