<h4><center><br/><small>ANNO DOMINI CCCCXXVI.</small><br/>LEPORIUS,
MONACHUS ET PRESBYTER.
<br/><small>(Ex Biblioth. Vett. Patrum Gallandii, t. IX.)</small><br/> </center></h4> <center><br/><small>ANNO DOMINI CCCCXXVI.</small><br/>LEPORIUS,
MONACHUS ET PRESBYTER.
<br/><small>(Ex Biblioth. Vett. Patrum Gallandii, t. IX.)</small><br/> </center> <h4><center>PROLEGOMENA. </center></h4> <center>PROLEGOMENA. </center> <p><nobr><sub></sub></nobr> 1. Leporius natione Gallus monachum Massiliae ut
videtur primum egit; qui cum in eo monastico instituto
vitae probitate morumque innocentia reliquos
antecelleret; ratus deinceps <em>arbitrio tantum et conatu
proprio, non Dei adjutorio,</em> se fuisse id assecutum,
Pelagianum dogma profiteri coepit. Ita de eo testatur
Gennadius <small>[Note: <nobr><sub></sub></nobr> <em>Gennad.</em> lib. de Vir. illustr. cap. 59.]</small>. His consona tradit Cassianus <small>[Note: <nobr><sub></sub></nobr> <em>Cassian.</em> lib. I de Incarn. cap. 4, pag. 908, edit.
Paris. 1642.]</small>. Neque
vero unius Pelagii sectatorem se praebuit Leporius;
sed ulterius progressus, in impietatem incidit
quam postea Nestorius in Oriente latius propagavit:
adeo ut, eodem Cassiano teste <small>[Note: <nobr><sub></sub></nobr> <em>Id.</em> ibid.]</small>, posterioris hujus
haereseos assertor apud Gallias <em>inter primos aut inter
</em><nobr><sub></sub></nobr> <em>maximos</em> fuerit recensitus. Eadem praeterea memoriae
consignavit Facundus Hermianensis episcopus
<small>[Note: <nobr><sub></sub></nobr> <em>Facund.</em> lib. I, cap. 4, pag. 422, edit. Paris.
tom. II opp. Sirmond.]</small>. Scribit autem modo laudatus Collationum
auctor <small>[Note: <nobr><sub></sub></nobr> <em>Cassian.</em> l. c. cap. 2, pag. 902.]</small>, istiusmodi venenosam pestem aetate sua
emersisse <em>et maxime Beligarum urbe,</em> sive ut alia fert
lectio, <em>ex maxima Veligarum urbe:</em> ut propterea incertum
sit an Belicam ad Rhodanum in Bressia, an
vero Augustam Trevirorum designare voluerit. Sirmondus
<small>[Note: <nobr><sub></sub></nobr> <em>Sirmond.</em> opp. tom. I, pag. 345, not. <em>a.</em>]</small> et Garnerius <small>[Note: <nobr><sub></sub></nobr> <em>Garner.</em> Dissert. 2 ad Mar. Merc. in Append.
<nobr><sub></sub></nobr> August. pag. 145.]</small> posteriori lectioni adhaerentes,
urbem Trevirensem intelligunt: neque
abnuit Tillemontius <small>[Note: <nobr><sub></sub></nobr> <em>Tillem.</em> tom. XIII, pag. 1040, not. 86 sur S.
Augustin.]</small>. Ea in urbe scilicet errores
suos hauserit primum docueritve Leporius, quos
<nobr><sub></sub></nobr> postmodum in Provinciam regressus quadam in epistola
evulgavit, quae <em>grave scandalum</em> peperit <em>et offendiculum
charitatis,</em> ut ipsemet in suo libello Emendationis
fatetur <small>[Note: <nobr><sub></sub></nobr> <em>Lepor.</em> Libell. Emend. § 2, infra.]</small>. Qui tamen, licet a Cassiano
aliisque Gallicanis doctoribus ut impietatem ejuraret
admonitus, salubre consilium insuper habens, pro
sui demum erroris praesumptione merito a Proculo
et Cyllinio Gallicanis episcopis ex Ecclesia fuit ejectus.
Quod quidem liquet ex epistola patrum Africanorum
ad eosdem episcopos, quae Leporii libello
subjicitur.</p> <p>2. Ille vero ab solo patrio extorris, cum aliquot
suae pravitatis sequacibus in Africam transfretavit:
ubi gratia Dei aspirante, Africanorum quorumdam
praesulum, sed Augustini praesertim, studio errorem
<nobr><sub></sub></nobr> agnovit deposuitque, ac sanam doctrinam est professus.
Verum cum in Galliis scandalum pluribus intulisset,
epistolam dedit suae fidei testem ad Proculum
et Cyllinium aliosque Galliarum episcopos, quam hac
subscriptione firmavit <small>[Note: <nobr><sub></sub></nobr> <em>Id.</em> ibid.]</small>: <em>Ego Leporius libellum
meo sensu dictatum, in quo fidem meam, Deo volente,
in finem usque tenebo, medullitus exprimere volens
coram sanctis episcopis in ecclesia Carthaginiensi relatum
subscripsi.</em> Quo de Libello Leporii Cassianus <small>[Note: <nobr><sub></sub></nobr> <em>Cassian.</em> l. c. cap. 4, pag. 908.]</small>:
<em>Ita,</em> inquit, <em>male conceptam persuasionem magnifice
condemnavit; ut non minus pene admiranda sit correctio
illius, quam illaesa multorum fides: quia primum
est, errorem penitus non incurrere; secundum, bene
repudiare.</em> Subditque: <em>Is ergo in se reversus, non solum
in Africa, ubi tunc erat et nunc est, tam errorem
</em><nobr><sub></sub></nobr> <em>suum cum dolore, quam sine pudore confessus est; sed
etiam ad omnes admodum Galliae civitates, flebiles confessionis
ac planctus sui litteras dedit: scilicet ut ubi
deviatio ejus prius cognita erat, illic etiam emendatio
nosceretur; et qui testes erroris antea fuerant, iidem
postea correctionis essent.</em></p> <p>3. Porro hujusmodi Leporianum libellum ab Augustino
fuisse conscriptum, cum ex stylo tum ex
loquendi formulis nonnulli viri docti existimarunt,
Garnerius <small>[Note: <nobr><sub></sub></nobr> <em>Garner.</em> in Append. cit. pag. 145, not. 2]</small>, Quesnellius <small>[Note: <nobr><sub></sub></nobr> <em>Quesn.</em> ad epist. S. Leon. 134, tom. II, pag.
508, edit. Lugd. 1700.]</small>, Tillemontius <small>[Note: <nobr><sub></sub></nobr> <em>Tillem.</em> tom. XIII, pag. 884.]</small> atque
operum Norisianorum editores <small>[Note: <nobr><sub></sub></nobr> <em>Baller.</em> ad Noris. opp. tom IV, pag. 889.]</small>: iis imprimis permoti
rationibus, quod inter testimonia epistolae S.
Leonis 165 subjecta <small>[Note: <nobr><sub></sub></nobr> <em>Leon.</em> opp. tom. I, pag. 1392, edit. Baller.]</small> Leporii libellus Augustini
nomine inscribitur. Idem factitatum, inquiunt, in
actione II concilii Chalcedonensis <small>[Note: <nobr><sub></sub></nobr> Concil. tom. IV, pag. 1234.]</small>. Neque aliter
<nobr><sub></sub></nobr> legitur apud Theodoritum <small>[Note: <nobr><sub></sub></nobr> <em>Theodor.</em> Dial. II, opp. tom. IV, pag. 108, 2.]</small>. At vero hic advertendum,
unum eumdemque esse locum ex Leporii libello
desumptum <small>[Note: <nobr><sub></sub></nobr> <em>Lepor.</em> Libell. Emend, § 3, infra.]</small>, qui apud laudatos scriptores occurrit:
ut propterea ex una Leonis epistola manasse
<nobr><sub></sub></nobr> dicenda sit sententia de libelli Leporiani auctore
Augustino. Nam quod attinet ad concilium Chalcedonense,
eadem Leonina epistola in eo recitatur.
Theodoritus autem, cum eadem verba in medium
proferat, illa vero ex eadem Leonis epistola exscripsisse
intelligitur. Caeterum magnus ille pontifex haud
aliam fortasse ob causam opusculum illud Augustino
tribuerit, quam quia noverit fuisse ab eo approbatum
suaque subscriptione monitum. Constat enim a quatuor
episcopis Afris quos inter eminet Augustinus,
fuisse subscriptum libellum: qui praeterea ea occasione
Proculo et Cyllinnio episcopis Gallis communem
scribentes epistolam, inter caetera haec habent maxime
animadvertenda <small>[Note: <nobr><sub></sub></nobr> Epist. episc. Afr. infra col. 1231.]</small>: <em>Sicut,</em> inquiunt, <em>per suam
praesentiam susceptus est a nobis</em> (Leporius), <em>sic per
</em><nobr><sub></sub></nobr> <em>suam epistolam suscipiatur a vobis. Cui quidem epistolae
nostra etiam manu subscribendum putavimus,</em>
IPSIUS ESSE TESTANTES. Ejusmodi autem patrum Africanorum
epistola, inquit Sirmondus <small>[Note: <nobr><sub></sub></nobr> <em>Sirmond.</em> ad Lepor. in opp. tom. I, pag. 357,
not. <em>a,</em> edit. Paris. 1696.]</small>, etsi quatuor
episcoporum nomine scripta est, sic tamen redolet
stylum atque ingenium Augustini, ut ab eo dictatam
fuisse dubium non videatur. Estque sane inter Augustinianas
recensita <small>[Note: <nobr><sub></sub></nobr> <em>Aug.</em> epist. 219, opp. tom. II, pag. 810.]</small>. Sed hac de re consulere juverit
eruditos Historiae litterariae Gallicae scriptores <small>[Note: <nobr><sub></sub></nobr> Hist. littér. de la France, tom. II, pag. 173
seq.]</small>,
qui Leporii fetum esse opusculum ejus nomine
inscriptum acriter adstruunt.</p> <p>4. Magnam fuisse apud veteres hujus libelli auctoritatem,
ipsiusque parentem Leporium habitum
inter fidei catholicae propugnatores adversus Nestorium
comperimus. Id vero constat in primis ex Cassiano
<nobr><sub></sub></nobr> qui postquam complura ex eodem libello excerpserit
loca, suam his verbis sententiam concludit <small>[Note: <nobr><sub></sub></nobr> <em>Cassian.</em> de Incarn. lib. I, cap. 6, pag. 912.]</small>:
<em>Hanc ergo ejus</em> (Leporii) <em>confessionem, id est, catholicorum
omnium fidem, et omnes Africani episcopi
unde scribebat, et omnes Gallicani ad quos scribebat,
comprobaverunt. Neque ullus adhuc omnino exstitit,
cui fides haec sine infidelitatis crimine displiceret: quia
professio impietatis est, probatam negare fidem.</em> Praeterea
Joannes II papa ex eodem Leporiano libello
testimonium accepit quo fidei dogma firmaret, simulque
libellum illum synodo Africanae comprobatum
asseruit; quippe qui videlicet <em>coram sanctis episcopis in
ecclesia Carthaginiensi relectus</em> fuerit, ut scribit idem
Leporius <small>[Note: <nobr><sub></sub></nobr> <em>Lepor.</em> Libell. Emend. § 10 infra.]</small>. Accipe laudati Romani pontificis verba
<small>[Note: <nobr><sub></sub></nobr> <em>Joan.</em> II epist. III, in collect. Conc. tom. V,
pag. 898, edit. Ven. Labb.]</small>; <em>Leporius,</em> inquit, <em>in epistola quam Aurelius episcopus
</em><nobr><sub></sub></nobr> <em>Carthaginiensis et beatus Augustinus et synodus
Africana firmavit,</em> etc. Huc accedit, quod in supplicatione
Basilii diaconi et archimandritae aliorumque
monachorum, anno 430 Theodosio imperatori
<nobr><sub></sub></nobr> oblata, quae exstat inter acta concilii Ephesini <small>[Note: <nobr><sub></sub></nobr> Concil. Ephes. part. I, cap. 30, in collect.
Concil. tom. III, pag. 974.]</small>,
Leporius annumeratur inter sanctos Ecclesiae patres
qui mysterium Incarnationis exponentes docuere,
quod Christus verus sit Deus. (Neque enim audiendus
Quesnellus, qui frustra sibi persuadet <small>[Note: <nobr><sub></sub></nobr> <em>Quesn.</em> l. c. pag. 508.]</small>, Leporium
ibi a Basilio laudatum alium esse a nostro Leporio,
alicujus nimirum sedis episcopum, eo quod
inter episcopos divinitatis Christi defensores recenseatur.)
Facundus item ejusdem Leporii libellum ita
laudat, ut ad fidem orthodoxam astruendam ipsius
testimonium usurpet <small>[Note: <nobr><sub></sub></nobr> <em>Facund.</em> l. c. pag. 422.]</small>. Gennadius denique, ut superius
vidimus, inter viros illustres qui scriptis ecclesiasticis
claruere, auctorem recenset <small>[Note: <nobr><sub></sub></nobr> <em>Gennad.</em> de Vir. illust. cap. 59.]</small>.</p> <p>5. Itaque postquam adeo praeclarum doctrinae ac
pietatis suae specimen in Africa dedisset Leporius,
<nobr><sub></sub></nobr> qui olim monachus in Gallia pravos errores adversus
fidem docuerat; deinceps in ea regione constitutus
Ecclesiae demum Hipponensis presbyter fuit ordinatus.
Id vero ex Cassiano et Gennadio satis compertum.
Ille siquidem <small>[Note: <nobr><sub></sub></nobr> <em>Cassian.</em> l. c. cap. 4, pag. 908.]</small>: <em>Leporius,</em> inquit, <em>tunc monachus,
modo presbyter:</em> hic autem <small>[Note: <nobr><sub></sub></nobr> <em>Gennad.</em> l. c.]</small>: <em>Leporius,</em> ait,
<em>adhuc monachus, postea presbyter.</em> Porro quaestio vertitur
inter eruditos, num Leporius noster jam presbyter,
idem sit cum eo qui inter Hipponensis Ecclesiae
presbyteros nominatur in actis ecclesiasticis,
quibus sanctus Augustinus Heraclium sibi successorem
designavit <small>[Note: <nobr><sub></sub></nobr> <em>Aug.</em> epist. 213, opp. tom. II, pag. 788.]</small>. Acta illa edita feruntur <em>Theodosio
duodecies et Valentiniano augusto iterum coss. sexto
kal. Octobris:</em> id est, vertente anno 426. Eodem
ferme tempore secundum sermonem habuit sanctus
<nobr><sub></sub></nobr> doctor <em>de vita et moribus clericorum,</em> in quo eumdem
Leporium latius laudat his verbis <small>[Note: <nobr><sub></sub></nobr> <em>Id.</em> Serm. 356, num. 10, opp. tom. V, pag.
1388.]</small>: <em>Vobis dico,</em>
inquit, <em>qui forte nescitis; nam vestrum plurimi sciunt:
presbyterum Leporium, quamvis saeculi natalibus clarum,
et apud suos honestissimo loco natum; tamen jam
Deo servientem, cunctis quae habebat relictis, inopem
suscepi,</em> etc. Quibus sane verbis hunc presbyterum
Hipponensem, cum monachum fuisse, tum, quod
rei caput est, alienigenam diserte tradit Augustinus:
quod probe advertit Norisius <small>[Note: <nobr><sub></sub></nobr> <em>Noris.</em> Hist. Pelag. lib. I, cap. 23, op. tom.
I, pag. 235.]</small>: ut propterea merito
existimandus videatur idem esse Leporius, qui
antea ex Galliis in Africam monachus perrexerat,
ubi eum <em>inopem suscepit</em> sanctus pater. At viros doctos
<nobr><sub></sub></nobr> adire praestat quorum paulo ante meminimus,
qui modo recitatum Augustinianum locum diligentius
excutientes, in hanc ipsam abiere sententiam <small>[Note: <nobr><sub></sub></nobr> Hist. littér. de la France, tom. II, pag. 168
seqq.]</small>. Neque
aliter visum Sirmondo <small>[Note: <nobr><sub></sub></nobr> <em>Sirmond.</em> ad Lepor. in opp. tom. I, pag. 345,
not. <em>a,</em> sub fin.]</small>. Secus tamen opinati
sunt vv. cll. Baronius <small>[Note: <nobr><sub></sub></nobr> <em>Baron.</em> ad ann. 420, § 14.]</small>, Garnerius <small>[Note: <nobr><sub></sub></nobr> <em>Garner.</em> in Append. cit., pag. 141.]</small>, Tillemontius
<small>[Note: <nobr><sub></sub></nobr> <em>Tillem.</em> tom. XIII, pag. 1039, not. 85 sur S.
<nobr><sub></sub></nobr> Augustin.]</small> ac Ballerinii <small>[Note: <nobr><sub></sub></nobr> <em>Baller.</em> ad opp. Noris. tom. IV, pag. 889.]</small>.</p> <p>6. Jam vero in Africa Leporius adhuc agebat anno
430. De eo enim sermonem habens Cassianus <small>[Note: <nobr><sub></sub></nobr> <em>Cassian.</em> de Incarn. lib. I, cap. 4, pag. 908.]</small>: <em>Is
ergo,</em> inquit, <em>in se reversus, non solum in Africa, ubi
tunc erat,</em> ET NUNC EST, etc. Ita ille in suis libris <em>de
Incarnatione.</em> Quod quidem opus contra Nestorium
exaratum, cum Constantinopolitanam sedem etiamnum
ille teneret, fuisse ab eo conscriptum constat
ante concilium Ephesinum anno 431 celebratum,
adeoque circa annum 430, ut post Baronium <small>[Note: <nobr><sub></sub></nobr> <em>Baron.</em> ad ann. 430, § 90.]</small> censuere
<nobr><sub></sub></nobr> Norisius <small>[Note: <nobr><sub></sub></nobr> <em>Noris.</em> Hist. Pelag. lib. I, cap. 23, pag. 235,
et lib. II, cap. 12, pag. 212, opp. tom. I.]</small> ac Tillemontius <small>[Note: <nobr><sub></sub></nobr> <em>Tillem.</em> tom. XIV, pag. 189 seq.]</small>. Porro si ex
hactenus disputatis accurate nunc subducantur rationes,
prope fuerit ut tempus definiatur quo libellum
suum edidit Leporius. Varia quidem circumfertur
hac de re virorum eruditorum sententia. Norisius
enim Leporii conversionem adeoque illius confessionem
haud ultra annum 410 protrahendam, quin et
citra hunc ipsum annum collocandam statuit <small>[Note: <nobr><sub></sub></nobr> <em>Noris.</em> Hist. Pelag. lib. I, cap. 23, pag. 234, et
lib. II, cap. 3, pag. 278.]</small>. Sirmondus
id contigisse circa annum 425 censet <small>[Note: <nobr><sub></sub></nobr> <em>Sirmond.</em> ad Lepor. pag. 345, not. <em>a,</em> opp.
tom. I.]</small>:
annoque praecedente 424 Garnerius <small>[Note: <nobr><sub></sub></nobr> <em>Garner.</em> in Append. cit., pag. 141.]</small>. Pagius vero
ad annum 427 illam refert <small>[Note: <nobr><sub></sub></nobr> <em>Pagi.</em> ad ann. 420, § 13.]</small>, postquam scilicet
sanctus Augustinus librum <em>de Correptione et Gratia</em> in
lucem emisisset. Neque aliter Tillemontius <small>[Note: <nobr><sub></sub></nobr> <em>Tillem.</em> tom. XIII, pagg. 879 et 1039, not. 85.]</small> ac
Ballerinii <small>[Note: <nobr><sub></sub></nobr> <em>Baller.</em> ad Noris. opp. tom. IV, pag. 889.]</small>. Verum ejusmodi opinionibus vale dicto,
aiunt viri doctissimi antea nobis laudati <small>[Note: <nobr><sub></sub></nobr> Hist. littér. de la France, tom. II, pag. 167
seq.]</small>, libellum
<nobr><sub></sub></nobr> Emendationis fuisse a Leporio conscriptum
anno 418 aut ut maxime 419. Nam, inquiunt <small>[Note: <nobr><sub></sub></nobr> Ibid. pag. 93.]</small>, ultra
hos annos non est differenda mors Proculi episcopi
Massiliensis, ut agnoscit vel ipsemet Tillemontius
<small>[Note: <nobr><sub></sub></nobr> <em>Tillem.</em> tom. X, pag. 699.]</small>; cui scilicet praesuli cum Leporii libellus, tum
patrum Africanorum epistola de ipsius Leporii conversione
inscribuntur: neque vero alius a Massiliensi
jure confingi potest Proculus episcopus, quo hujusmodi
argumenti vis infirmetur, aliaque supputandi
ratio inducatur. Caeteras praeterimus, neque leves
rationes quibus propositam temporis notationem
confirmant viri eruditi. Objectionem praeterea diluunt
ex tempore desumptam, quo sanctus Augustinus librum
<nobr><sub></sub></nobr> <em>de Correptione et Gratia</em> vulgavit: simulque ostendunt
jam ab anno 421, quo sanctus ille doctor
<em>Enchiridion</em> suum edidit, Leporii errores eidem fuisse
probe cognitos, quos etiam eo in opere aperte perstrinxit
<small>[Note: <nobr><sub></sub></nobr> <em>Aug.</em> Enchir. num. 10, pag. 210.]</small>. His ergo rite perpensis, postremae huic
sententiae fidenter accedimus, quam etiam novimus
eo nomine fuisse postea probatam Sirmondo, quod
Joannes II papa, ut supra retulimus, Leporii epistolam
fuisse a synodo Africana firmatam asseruit. «Quod
si, inquit ille <small>[Note: <nobr><sub></sub></nobr> <em>Sirmond.</em> ad Lepor. epist. opp. tom. I, pag.
345, not. <em>a.</em>]</small>, Africanam eam dixit quam habemus
post consulatum Honorii XII et Theodosii VIII
anno Christi 419, in eumdem scilicet annum Leporii
emendationem incidisse statuendum est.</p> <p>7. Quod superest, Leporiani libelli fragmenta dumtaxat,
ex Cassiani libris <em>de Incarnatione</em> descripta,
<nobr><sub></sub></nobr> epistola episcoporum Africae praemissa, primus omnium
anno 1629 inter concilia Galliae dedit Sirmondus
<small>[Note: <nobr><sub></sub></nobr> <em>Id.</em> Conc. Gall. tom. I, pag. 52.]</small>: qui sequente anno 1630 inter dogmatica
quinque veterum opuscula integrum ex codice ms.
Herivallensis monasterii vulgavit. Exinde autem prodiit
in Conciliorum editione regia Luparensi <small>[Note: <nobr><sub></sub></nobr> Conc. reg. tom. IV, pagg. 669-671.]</small>, nec
non Labbei <small>[Note: <nobr><sub></sub></nobr> <em>Labb.</em> conc. tom. II, pag. 1678, edit. Paris.]</small>. et Harduini <small>[Note: <nobr><sub></sub></nobr> <em>Hard.</em> conc. tom. I, pag. 1263.]</small> Praeterea Garnerius
idem opusculum mendis pluribus expurgatum una
cum epistola praesulum Africanorum suo Mario Mercatori
attexuit <small>[Note: <nobr><sub></sub></nobr> <em>Garner.</em> Mar. Merc. tom. I, pag. 224, et in
Append. Aug. pag. 142 seqq.]</small>. Invectum itidem fuit in bibliothecam
Patrum Lugdunensem <small>[Note: <nobr><sub></sub></nobr> Bibl. PP. Lugd. tom. VII, pag. 14.]</small>. Postremo cum Garnerii
emendationibus exstat in collectione operum
Sirmondianorum <small>[Note: <nobr><sub></sub></nobr> <em>Sirmond.</em> opp. tom. I, pag. 345, edit. Paris.]</small>: quam quidem editionem reliquis
multo nitidiorem typis committendam tradidimus.</p> <h4><center>LEPORII PRESBYTERI
LIBELLUS EMENDATIONIS,
SIVE SATISFACTIONIS,
<em>Confessionem fidei catholicae continens de mysterio incarnationis Christi, cum erroris pristini
detestatione,</em>
AD EPISCOPOS GALLIAE. <strong>(C)</strong> </center></h4> <center>LEPORII PRESBYTERI
LIBELLUS EMENDATIONIS,
SIVE SATISFACTIONIS,
<em>Confessionem fidei catholicae continens de mysterio incarnationis Christi, cum erroris pristini
detestatione,</em>
AD EPISCOPOS GALLIAE. <strong>(C)</strong> </center> <p>Dominis beatissimis et veneratissimis Dei sacerdotibus PROCULO et <small>[Note: <nobr><sub></sub></nobr> Scripserat Sirmondus <em>Cyllenium</em> et <em>Quillenium:</em>
emendari necesse fuit, quia neutrum nomen in Galliis
usitatum erat; frequens vero Cilinii; nam et
Cilinia mater S. Remigii, et Cilinia virgo Meldensis
in Martyrologii notis memoratur. <strong>GARNER.</strong> <em>tom.</em> I
<em>Marii Mercat.</em> pag. 230.]</small> QUILLENO LEPORIUS
exiguus.</p> <p><nobr><sub></sub></nobr> 1. Quid <small>[Note: <nobr><sub></sub></nobr> Totus hic locus ad ista usque verba; <em>Stupenda
sit gratulatio,</em> refertur a Cassiano lib. I de Incarn.
cap. 4, ubi nota postremorum verborum variantem
<nobr><sub></sub></nobr> lectionem: <em>et haec eadem ab animo potuisse rejicere,
mihi stupenda gratulatio.</em> <strong>GARN.</strong> <em>ibid.</em>]</small> in me primum, o domini mei, venerandi
et beatissimi sacerdotes, accusem nescio: quid
in me excusem, non invenio. Sic imperitiae superbia,
sic stulta simplicitas cum persuasione noxia, sic fervor
cum intemperantia, sic, ut verius dicam, cum
sui diminutione debilis fides, simul in me omnia
recepta viguerunt, ut tot et tantis simul sit et obedisse
confusio, et haec eadem ab animo potuisse
rejicere, mihi stupenda sit gratulatio. Agnosco igitur
delictum meum, et ipse mei accusator libenter
existo. Sed spero misericordiam, quia ignorans feci:
inexcusabilis mihi namque causa peccati, si perfecte
sciens studio aliquid intentionis egissem. Testem
Deum invoco in animam meam: veritatem credidi
<nobr><sub></sub></nobr> errorem meum, et obscuras tenebras lucem sincerissimam
computavi. Aemulatio Dei, sed non secundum
scientiam, me fefellit incautum. At nunc, quod
beatitudini vestrae fore credidimus gratum, misericordia
ejus deviantem in aspera et per dumosa gradientem,
ad viam rectam revocavit. Et prava facta
sunt ergo mihi in directa, et aspera in vias planas:
<small>[Note: <nobr><sub></sub></nobr> Garnerius legit, <em>a patribus meis, consacerdotibus
et fratribus vestris,</em> etc. Herivallensis codex, <em>inquit,</em>
mendose habebat; <em>atque ab omnibus meis consacerdotibus
et fratribus vestris,</em> etc. Obvia fuit correctio:
cum monachus episcopos alloqueretur, et de episcopis
itidem sermonem faceret. <strong>BAUN.</strong>]</small> atque ab omnibus meis consacerdotibus et fratribus
vestris, jam abstersa caligine, instructus, intelligo
in qua ex parte fuerim caecitate. Et idcirco supplicem
me veritatis ipsius reddit agnitio. Fateor, ignoranter
erravi, et regulam veritatis in quibusdam, dum
mihi ad integrum tenere videbar, excessi. Palam
facta est imperitia mea, et hoc mihi onerosior, quia
<nobr><sub></sub></nobr> cum multorum scandalo tueri conatus sum, quod,
sicut nunc luce clarius manifestatur, errore humani
sensus magis, quam ratione fidei praesumpseram
defendendum. <small>[Note: <nobr><sub></sub></nobr> Garnerius legit, <em>sed quid aliud fieri poterat?</em> <strong>BAUN.</strong>]</small> Sed quia aliud fieri non poterat,
nisi ut propria stultitia in me viveret, quando ego
mihi discipulus habueram me magistrum: et utinam
praesumptionem meam quam animaverat inscientia,
fregisset humilitas. Sed heu mihi, quia in utroque
inventus sum, et temerarius, et superbus. At jam
ista venia vestra praetervolo, et quod nunc instat,
agere non morabor. Festinabo vulnerata curare, qui
sana transfodi. Non erit in suscipienda medicina
confusio, qui in custodienda valetudine non fuit
cauta provisio. Unde nata est discordia, pax inde gignatur.</p> <p><nobr><sub></sub></nobr> 2. Epistola itaque, auctor scandali et offendiculum
charitatis, a me quondam simpliciter scripta
quidem, sed in quibusdam, ut agnosco, infideliter
ordinata, quaeso secundum hujus epistolae professionem
et sanctimoniae vestrae auctoritatem, ut in ea
paginae parte, vel causa, in abolitione calcanda ducatur,
in qua contra veritatem per ignorantiam edita
comprobatur: ut cunctis innotescat et pateat, justo
judicio illud quod erat aemulum fidei, contrarium
veritati, de corpore ejusdem epistolae cum damnatione
esse decisum. <small>[Note: <nobr><sub></sub></nobr> Garnerius legit, <em>Clamaverunt, fateor, o domini mei,
quidam fratres,</em> etc. <strong>ID.</strong>]</small> Clamo, verum fateor, o domini
mei: quidam fratres melius interiora cernentes,
sed nos multo exteriora palpavimus; et in propria
caligine constituti, illis qui propius intuebantur
reputavimus caecitatem. At nunc, favente Domino,
<nobr><sub></sub></nobr> apertis quandoque oculis, cum illis verum lumen
aspicimus, atque in eadem lucis gratia, posito nobis
a vero medico sanitatis luto super oculos, revocamus
aspectum; et Jesum Christum Dominum, non
ut antea fallebamur, sed sicut est veritas, sincerissimo
intuemur obtutu: atque juxta symboli veritatem,
id quod secundum priorem definitionem nostram,
ubi non impietate aliqua, sed seducebamur
errore, dicere verebamur de Maria Deum natum,
nunc constantissime confitemur. <small>[Note: <nobr><sub></sub></nobr> Garnerius legit, <em>Tametsi Christum filium Dei, tunc
etiam natum de sancta Maria non negaremus, sicut ipsi
recordamini: sed minime,</em> etc. <strong>ID.</strong>]</small> Tamen quod Christum
Filium Dei tunc etiam natum de sancta Maria
negaremus, et, sicut et ipsi recordamini, sed minime
attendentes ad mysterium fidei, non ipsum
Deum hominem natum, sed perfectum cum Deo natum
hominem dicebamus: pertimescentes scilicet,
<nobr><sub></sub></nobr> ne divinitati conditionem assignaremus humanam:
o stulta sapientia! quasi, si cum homine Deus nasci
non aspernaretur, ipse praejudicio status sui nasci
homo dedignaretur: aut illud poterat, sed hoc
forte non poterat.</p> <p>3. <small>[Note: <nobr><sub></sub></nobr> Garnerius legit, <em>Credo plane Deum hoc unum
non posse,</em> etc. <strong>ID.</strong>]</small> Credo plane Deum hoc non posse, quod non
vult. Si nasci voluit, quae Deus voluit, certissime
<nobr><sub></sub></nobr> credo quia potuit: quoniam status Dei nullum potest
periculum sustinere. Nec homo propter nos factus,
ut ederetur ex homine indignum habuit: quia nec
ipsam hominem facere de qua homo nasceretur,
duxit indignum. <small>[Note: <nobr><sub></sub></nobr> Locum hunc exscripsit Cassianus ad ista usque
verba: <em>Misericorditer naturae mixtus est humanae.</em>
Ubi nota variantes lectiones: <em>quasi in inferiora se
Deus agere videatur, et pro uno filio Deo, et qui sibi
ante saecula natus ex Patre est, nobis a tempore,</em> etc.,
<em>semper pro fidei,</em> etc., <em>sicut se ipsum totum novit infundere,</em>
etc., <em>conflatili quodammodo genere.</em> <strong>GARN.</strong>]</small> Si ergo minime percipientes hanc
potentiam Dei, sensu nostro et propria ratione sapientes,
ne quasi inferiora se Deus agere videatur,
ita hominem cum Deo natum esse dicamus, ut seorsum
quae Dei sunt soli Deo demus, et seorsum quae
sunt hominis soli homini reputemus; quartam manifestissime
inducimus in Trinitate personam et de
uno filio Dei non unum, sed facere incipimus duos
Christos: quod a nobis ipse jam Dominus et Deus
Christus avertat. Ergo confitemur Dominum ac
Deum nostrum Jesum Christum, unicum Filium Dei,
<nobr><sub></sub></nobr> qui ante saecula natus ex patre est, novissimo tempore
de Spiritu sancto et Maria semper virgine factum
hominem Deum natum: et confitentes utramque
substantiam, Deum atque hominem inseparabilem
pia fidei credulitate suscipimus, et ex tempore
susceptae carnis, sic omnia dicimus quae erant Dei
transisse in hominem, ut omnia quae erant hominis
in Deum venirent: et hac intelligentia Verbum factum
sit caro, non ut conversione aut mutabilitate
aliqua coeperit esse quod non erat, sed ut potentia
divinae dispensationis Verbum patris, numquam a
patre discedens, homo proprie fieri dignaretur, incarnatusque
sit unigenitus secreto illo mysterio quod
ipse novit: nostrum namque est credere, illius
nosse. Ac sic ut ipse Deus Verbum, totum suscipiens
<nobr><sub></sub></nobr> quod est hominis, homo sit; et assumptus homo,
totum accipiendo quod est Dei, aliud quam Deus
esse non possit. Non tamen, quia incarnatus dicitur
et immixtus, diminutio ejus est accipienda substantiae.
Novit enim Deus sine sui corruptione misceri,
et tamen in veritate misceri: novit in se ita suscipere,
ut nihil ei crescat augmenti, qui se ipse totum
novit infundere, ut nihil accidat detrimenti.</p> <p>4. Non ergo ad intelligentiam imbecillitatis nostrae,
secundum experimentorum visibilia documenta
facientes conjecturam de aequalibus se invicem ingredientibus
creaturis, putemus Deum hominemque
commixtum, et tali confusione carnis et Verbi quasi
aliquod corpus effectum. Absit ita credere: ut conflatili
quodam genere duas naturas in unam arbitremur
<nobr><sub></sub></nobr> redactas esse substantiam. Hujusmodi enim commixtio
partis utriusque corruptio est. Deus enim,
qui capax est non capabilis, penetrans non penetrabilis,
implens non implebilis, qui ubique simul totus
et ubique diffusus est per infusionem potentiae
suae, misericorditer naturae mixtus est humanae, non
humana natura naturae est mixta divinae. Caro igitur
<nobr><sub></sub></nobr> proficit in Verbum, non Verbum profecit in carnem:
et tamen verissime Verbum caro factum est. Sed, ut
diximus, solum proprie personaliter, non cum patre
aut cum Spiritu sancto naturaliter: quia unigenitus
Deus, Deus verus, qui cum patre et Spiritu
sancto unus est in natura, alter est in persona. Non
enim ipsum patrem dicimus esse, quem filium: nec
iterum eumdem filium dicimus esse, quem patrem:
aut rursus Spiritum sanctum patrem vel filium nuncupamus:
sed distinguentes personas in suis proprietatibus,
patrem Deum patrem proprie nominamus,
et filium Deum filium proprie dicimus, et Spiritum
sanctum Deum, Spiritum sanctum proprie
confitemur: et cum ter numero dicimus Deum, et
Deum, et Deum, non tres credimus Deos, sed unum
<nobr><sub></sub></nobr> in omnipotentiae suae Trinitate perfectum.</p> <p>5. <small>[Note: <nobr><sub></sub></nobr> Hunc locum laudarunt Cassianus, Joannes secundus
in Ep. ad Avienum, Facundus Hermianensis,
lib. I, cap. 4, non tamen omnes aeque prolixe. Primam
tantum sententiam Joannes secundus: Cassianus
ad haec verba, <em>plenitudinis, atque virtutis:</em> Facundus
ad ista tantum, <em>nuncupetur, et vere sit.</em> <strong>ID.</strong>]</small> Nascitur ergo nobis proprie de Spiritu sancto
et Maria semper virgine, Deus homo Jesus Christus
filius Dei: ac sic in alterutrum unum fit Verbum et
caro, ut manente in sua perfectione naturaliter utraque
substantia, sine sui praejudicio, et humanitati
divina communicent, et divinitati humana participent:
nec alter Deus alter homo; sed idem ipse
Deus qui et homo; <small>[Note: <nobr><sub></sub></nobr> Garnerius legit, <em>vicissim idem ipse homo.</em> <strong>BAUN.</strong>]</small> et vicissim homo qui et Deus
Jesus Christus, unus Dei filius et nuncupetur et vere
sit. Et ideo agendum nobis semper est et credendum,
ut Dominum Jesum Christum filium Dei Deum
verum, quem cum patre semper et aequalem patri
ante saecula confitemur, eumdem a tempore susceptae
carnis, factum Deum hominem non negemus:
<nobr><sub></sub></nobr> nec quasi per gradus et tempora proficientem in
Deum, alterius status ante resurrectionem, alterius
post resurrectionem eum fuisse credamus; sed ejusdem
semper plenitudinis atque virtutis.</p> <p>6. Et quia omnes infirmitates nostras, id est naturae
nostrae, portavit, et vere secundum carnem
suscipiens in se affectus nostros, ad probationem
veri hominis, currente in eodem nihilominus cursu
nostrae mortalitatis, potestate scilicet, non necessitate,
aetate et sapientia, Evangelista dicente <strong>(Luc.
II, 52)</strong>: profecit, esurivit, sitivit, fatigatus est, flagellatus
est, crucifixus est, mortuus est, resurrexit.
Non ideo a divinitatis natura mutatus est: inconvertibilem
enim, et incommutabilem, et impassibilem
naturam divinitatis jam superius professi sumus.
<nobr><sub></sub></nobr> <small>[Note: <nobr><sub></sub></nobr> Et hic etiam locus a Cassiano prolatus est ad
ista usque verba, <em>ex virtute Dei.</em> <strong>GARN.</strong>]</small> Sed quia Verbum Deus in hominem dignanter hominem
suscipiendo descendit, et per susceptionem
Dei homo ascendit in Deum Verbum; totus Deus
Verbum factus est totus homo. Non enim Deus pater
homo factus est, nec Spiritus sanctus, sed unigenitus
patris. Ideoque una persona accipienda est carnis
et Verbi, ut fideliter sine aliqua dubitatione credamus,
unum eumdemque Dei filium inseparabilem
<nobr><sub></sub></nobr> semper, geminae substantiae etiam gigantem nominatum,
in diebus carnis suae, et vere semper gessisse
omnia quae sunt hominis, et vere semper possedisse
quae Dei sunt: quoniam <em>etsi crucifixus est ex
infirmitate, sed vivit ex virtute Dei</em> <strong>(II Cor. XIII, 4)</strong>.
Quapropter jam non <small>[Note: <nobr><sub></sub></nobr> Garnerius legit, <em>pertimescimus dicere ex homine
natum Deum et secundum hominem,</em> etc. <strong>BAUN.</strong>]</small> pertimescimus dicere, secundum
Deum, et ex homine natum Deum, secundum
hominem, Deum passum, Deum mortuum, et caetera.
Sed gloriamur dicere Deum natum, eumdemque
secundum hominem Deum passum. <em>Non enim erubesco
evangelium,</em> Apostolus dicit: <em>virtus enim Dei
est, in salute omni credenti</em> <strong>(Rom. I, 16)</strong>. Utique Dei
virtus est in salute, secundum hominem credere Deum
passum. Non credenti autem, Dei existimatur infirmitas,
in perditione, Deum secundum carnem non
<nobr><sub></sub></nobr> credere crucifixum. Unde iterum idem Apostolus:
<em>Nos autem praedicamus Christum, et hunc crucifixum:</em>
utique <em>Dei virtutem, et Dei sapientiam; quia quod
stultum est Dei, sapientius est hominibus; et quod infirmum
est Dei, fortius est hominibus</em> <strong>(I Cor. I, 23-25)</strong>.
Quid enim tam stultum et tam infirmum videtur hominibus
incredulis, quam cum audiunt Deum Dei
filium crucifixum? Sed <em>placuit Deo per stultitiam
praedicationis salvos facere credentes</em> <strong>(Ibid., 21)</strong>: quia
in hoc maxime fides nostra consistit, ut credamus
unicum filium Dei, non adoptivum, sed proprium:
non phantasticum, sed verum: non temporarium,
sed aeternum, pro nobis omnia secundum carnem
fuisse perpessum: et non sibi agonizasse, sed nobis;
nec propter se, sed propter nos, quia jacebamus, illum
<nobr><sub></sub></nobr> ab excelsis misericorditer ad ima venisse; quia,
sicut Apostolus dicit: <em>Cum in forma Dei esset, non
rapinam arbitratus est esse aequalis Deo, sed semetipsum
exinanivit, formam servi accipiens,</em> et reliqua
<strong>(Philipp. II, 6, etc.)</strong>.</p> <p>7. Quid tam apertum, quam ex hoc testimonio
mysterium tantae dispensationis agnoscere? In forma
enim Dei quis nisi Deus est? Et quomodo, videamus,
fons plenitudinis exinanivit semetipsum?
Nonne dum forma Dei formam accepit servi? dum
principaliter Dominus ea quae sunt famuli dignanter
assumit? dumque pro indulgentia et miseratione
nostri, gerendo inferiora se videlicet vel agendo,
Verbum caro factum evacuat in persona quod possidet
in natura, et in vero humanitatis habitu factus
<nobr><sub></sub></nobr> obediens in homine, illud in se per humilitatem
et obedientiam naturae nostrae restituit, quod per
inobedientiam perierat in Adam, et in carne mortuus
semper vivit, in spiritu vivificans cum patre
omnia: jam numquam de caetero moriturus, eadem
a patre suscitatus in carne. Et fit nobis <em>primogenitus
ex mortuis</em> <strong>(Coloss. I, 18)</strong>, qui est unigenitus Dei vivi,
ac vivens ante saecula: propter nos pauper in
<nobr><sub></sub></nobr> tempore, et indigens in homine, nobis accepit, quod
abundans sibi semper habet in patre. <em>O altitudo divitiarum
sapientiae et scientiae Dei! quam inscrutabilia
sunt judicia ejus, et investigabiles viae ejus</em> <strong>(Rom. XI,
33)</strong>! Donatur illi propter nos <small>[Note: <nobr><sub></sub></nobr> Forte legendum, <em>omne quod accepit.</em> <strong>BAUN.</strong>---Mallem
equidem, <em>nomen quod accepit.</em> Retinendum
enim <em>nomen</em> satis innuit Apostoli locus proxime sequens.]</small> nomen accepit: largitur
autem omnibus, quia largitor omnium Deus
Deum se in donando cognoscit, hominem in accipiendo
se novit: <em>ut in nomine Jesu omne genu flectatur
coelestium, et terrestrium, et infernorum: et omnis
lingua confiteatur, quia Dominus Jesus in gloria est
Dei patris</em> <strong>(Philipp. II, 10, 11)</strong>. Haec fides nostra, et
<em>haec mutatio dexterae Excelsi</em> <strong>(Psal. LXXVI, 11)</strong>, in
emendatione meliori. Sic credimus, sic tenemus:
<em>et hoc non ex nobis</em> <strong>(Ephes. II, 8)</strong>; <em>Dei enim donum
est:</em> non ex merito propriae sapientiae, ut non gloriemur
<nobr><sub></sub></nobr> in nobis: <em>ipsius enim factura sumus,</em> jam pridem
quidem <em>creati in Christo</em> <strong>(Ibid., 10)</strong>: at nunc
iterum parturientibus nos in luce apostolicis viris,
in eodem reparati. Ipsi ergo honor semper et gloria.</p> <p>8. De eo autem quod stultissime in epistola illa
proposuimus, sed ignoranter, quodque nunc exsecrabile
confitemur, id est aptantes ad Christum
laborem, devotionem, meritum, fidem, in tantum
inconvenientia haec Dei filio judicamus, ut reminiscentes
dictum a nobis, summam caecitatem nostrae
insipientiae reputemus, et ex aperto cernamus, quam
vera quidam sint adversum nos ratione commoti;
qui tamquam unicuique sanctorum, licet hoc numquam
habuerimus in corde, pene Christum similem
fecerimus, et illi <em>qui super omnes est Deus</em> <strong>(Rom. IX,
<nobr><sub></sub></nobr> 5)</strong>, haec quae habet simplex et nuda mortalitas assignantes,
inter caeteros quodammodo eum posuerimus
in numero. Licet caput corporis dicatur <strong>(Ephes. V,
23; Coloss. I, 18)</strong>, et vere sit Ecclesiae corporis caput,
atque ex eadem massa qua omne genus hominum
descendit secundum carnem, absque peccato
venire noscatur: non tamen qui singularis est, inter
caeteros computandus est: nec illa ad ipsum referenda
sunt, quae possunt habere mensuram, quia ad
ipsum dictum est: <em>Non enim ad mensuram dat Deus
spiritum</em> <strong>(Joan. II, 34)</strong>. Ubi enim plenitudo deitatis
est, illic nec mensura, nec modus est. Nescit labore,
devotione, fide, merito, finem apprehendere meritorum,
qui infinitus et sine terminis agit omnia potestate.
<small>[Note: <nobr><sub></sub></nobr> Nullus probabilis sensus extundi potest: quocirca
legendum haud dubie, <em>Fit quidem homo,</em> ut observavit
Garnerius. <strong>BAUN.</strong>]</small> Fide quidem homo, et vere secundum carnem
<nobr><sub></sub></nobr> homo nascitur; sed Deus esse non desinit: nutritur,
proficit, crescit, adolescit, <em>et sicut agnus coram
tondente mutus</em> <strong>(Isai., LIII, 7)</strong>, convicia sustinet, et
flagellatur, et maledictam mortem auctor vitae veniens
in carnem non respuit. Sed haec omnia, non ut unus
ex nobis necessitate consummat; sed potestatem
<nobr><sub></sub></nobr> habens animam suam ponere, et potestatem habens
iterum sumere illam, dignanter suscepit voluntate
<strong>(Joan. X, 18)</strong>.</p> <p>9. Illud <small>[Note: <nobr><sub></sub></nobr> Propter hanc sententiam, atque praecedentem
aliam, Leporius accusatus est gratiae divinae negatae,
<nobr><sub></sub></nobr> nimiaeque liberi arbitrii laudis, atque societatis
cum Pelagianis. <strong>GARN.</strong>]</small> etiam minime reticendum censeo, quod
in eadem epistola simili devians errore subjunxi,
Christum Dominum nostrum sic omnia quae erant
passionum implevisse, ut in nullo quasi perfectus
homo a divinitatis auxilio juvaretur: volens scilicet
ita in Christo hominem assignare perfectum, quo et
alienum ab his passionibus Verbum patris assererem;
et solum per se hominem egisse haec omnia
possibilitate naturae mortalis, sine aliquo deitatis
adjutorio, probare conabar: vere caecus, qui susceptum
in Deo hominem confitebar, et quae erant ipsius
hominis nolebam in Deo esse suscepta. In hoc
<nobr><sub></sub></nobr> utique haud dubie in se susceperat totum hominem
Deus, ut haec quae nos tamquam Deo putamus indigna,
non per se solus homo ageret judicio naturali,
sed Deus per hominem, atque in homine, ipse homo
nobis factus, potestate et mysterio divinae dispensationis
impleret. Dehinc, ne quid insipientiae deesset
meae, doctissimus scriba de non intellectis non intellecta
confirmans, haec ita debere intelligi, quae
supra posuimus arbitrabar, ut testimonio illo quo
scriptum est, <em>Deus, Deus meus, quare me dereliquisti</em>
<strong>(Psal. XXI, 1)</strong>? hoc ipsum eniterer assignare:
et idcirco Dominum gloriae in cruce hunc
clamoris emisisse sermonem, quod perfecta hominis
patientia, minime adjuvante Deitate, in
tantis doloribus probaretur. Ergo si causa probandae
<nobr><sub></sub></nobr> humanae patientiae hanc vocem in doloribus
constitutus emisit, debuit etiam et tunc ad probationem
ejusdem patientiae eisdem sermonibus hoc
clamare, cum caesus est: debuit et tunc eadem verba
proferre, cum illa multiplici vulnerum corona, ubi
tot fuere poenae, quot spinas illusus accepit. Aut forsitan
Christo fuerunt ista leviora, illa graviora. Arbitror
quod qui unam ad suscipienda haec omnia habere
dignatus est voluntatem, unam eamdemque habuit
ad haec omnia patienda virtutem. Clamavit ergo,
sicut scriptum est, et in ligno crucis pendens hanc
vocem primo morti emisit: non ut humanam perfectamque
in se patientiam demonstraret, quae sine
testimonio vocis causis ipsis et rebus evidentibus
probaretur: sed ut vere manifesteque filius Dei secundum
<nobr><sub></sub></nobr> carnem se ostenderet moriturum, et velut
carnis ipsius voce utens, ponens praeteritum pro futuro
quia per mortem crucis necessario terrenum
<small>[Note: <nobr><sub></sub></nobr> Caute legendus hic locus; quamquam nonnulli
patres, et tres quidem magni nominis, relictum a
divinitate corpus, triduo quo jacuit in sepulcro, opinati
sint, Epiphanius Haeres. 20 et 60. Hilarius can.
53 in Matth. Ambrosius in tractatu de symbolo cap.
13. <strong>GARN.</strong>]</small> corpus erat a Deo pro tempore relinquendum, non
solum a Deo, verum etiam ab anima sua quae erat
unita cum Deo, hoc ipsum prius quam fieret, nobis
<nobr><sub></sub></nobr> moriens testaretur. Non enim tradito spiritu caro
mortua poterat hoc clamare; alioquin mortuum
Christum in veritate quis crederet? Deus non in passionibus
hominem, qui in homine secundum carnem
dignatus est pati, sed corpus in morte, et juxta legem
excessus humani, divinitas cum unita sibi anima,
non crucifixum hominem reliquit in poenam, sed
exanimem carnem deseruit ad tempus: et tam Christus
filius Dei tunc mortuus jacuit in sepulcro, quam
idem Christus filius Dei ad inferna descendit; sicut
beatus Apostolus dicit: <em>Quod autem ascendit, quid est
nisi etiam quod descendit primum in inferiores partes
terrae? Qui descendit, ipse est qui ascendit super omnes
coelos</em> <strong>(Ephes. IV, 9, 10)</strong>. Ipse utique Dominus
ac Deus noster Jesus Christus unicus Dei, qui cum
<nobr><sub></sub></nobr> anima ad inferna descendit, ipse cum anima et corpore
ascendit ad coelum; quo et hic et in futuro
Deum hominemque perfectum, eumdemque filium
Dei, Deum verum in aeterna saecula veneremur.</p> <p>10. Hunc igitur Dominum Deum meum, secundum
magnum pietatis sacramentum, sicut in carne natum,
in carne passum, in carne mortuum, in carne
suscitatum, in carne elevatum, in carne glorificatum
credo atque confiteor: ita ipsum proprie in eadem
carne credo esse venturum ad faciendum judicium
in vivos et mortuos; atque ab eodem pro merito
proprio unumquemque sempiternum habere praemium.
Ut autem et hinc nihil cuiquam in suspicione
derelinquam, tunc dixi, immo ad objecta respondi,
Dominum nostrum Jesum Christum secundum hominem
<nobr><sub></sub></nobr> ignorare. Sed nunc non solum dicere non praesumo,
verum etiam priorem anathematizo prolatam
in hac parte sententiam: quia dici non licet, etiam
secundum hominem ignorasse Dominum prophetarum.
Causarum vero caeteras quaestiones, <small>[Note: <nobr><sub></sub></nobr> Garnerius legit, <em>aut in lectione, aut in exhortatione.</em>
<strong>BAUN.</strong>]</small> aut intentione,
aut exhortatione, aut in fraterna collatione
protulimus. Ubi si forte sensu magis quam fide discrepavimus,
quia longum est ire per singula, secundum
hujus epistolae fidem, ita nos illas omnes,
sicut ordo Ecclesiae catholicae tenet, aut suscipere
aut reprobare testantes, Dominum Christum non
aliud profitentes, et aliud habentes in corde, sincerissime
<nobr><sub></sub></nobr> confitemur. Sane ad condemnandam a nobis
totius haeresis infamiam, quia catholicos nos ex catholicis
semper secundum puram conscientiam novimus,
anathema omnibus haereticis dicimus. Photino,
Ario, Sabellio, Eunomio, Valentino, Apollinari,
Manichaeo, et universis contra sanam doctrinam
venientibus: quia etsi lapsi sumus lingua vel sensu,
non tamen voluntate vel corde, sicut scriptum est:
<em>Qui labitur lingua, sed non ex corde: quis est enim
qui non delinquit in lingua sua</em> <strong>(Eccli. XIX, 16, 17)</strong>?
Equidem, domini mei venerandissimi et beatissimi
sacerdotes, prout potui filius pacis secundum Apostolum
dicentem: <em>Qui observaverit totam legem, offendet
autem in unum, factus est omnium reus</em> <strong>(Jac.
n, 10)</strong>; non in paucis, sed in grandibus offendens,
<nobr><sub></sub></nobr> feci me ex toto corde in omnibus reum. Sed in hoc
perfectam probavi charitatem eorum qui me persecuti
sunt, non tamen gratis; quod tam velociter
pleno amore susceptus sim emendatus, quam intentione
perfecta et aemulatione insecuti sunt aberrantem.
Mihi autem, teste Deo loquor, desiderabilis
omnium et optabilis pax est. Quod superest, nunc
iterum iterumque deprecamur, date veniam ignoscendo
nobis, et impetrate orando pro nobis. Opto
vos, patres, in Deum vivere.</p> <p>Ego Leporius libellum meo sensu dictatum, in
quo fidem meam, Deo volente, in finem usque tenebo,
medullitus exprimere volens coram sanctis episcopis
in Ecclesia Carthaginiensi relectum subscripsi.</p> <p>Ego Domninus hanc fidem teneo, confiteor, huicque
<nobr><sub></sub></nobr> subscripsi.</p> <p> <small>[Note: <nobr><sub></sub></nobr> Haec subscriptio, quae omnium postrema erat in
editione Sirmondi, rectius posita videtur hoc loco in
Supplemento Conciliorum Galliae. <strong>ID.</strong>]</small> Ego Bonus hanc fidem teneo, confiteor, huicque
subscripsi.</p> <p>Aurelius episcopus Ecclesiae Carthaginiensis oblato
a Leporio libello ac relecto subscripsi.</p> <p>Augustinus episcopus <small>[Note: <nobr><sub></sub></nobr> Victor Vitensis Hist. persec. Vand. lib. I, cap. 3,
<nobr><sub></sub></nobr> hanc urbem <em>Hipporegium</em> vocat. Hinc Wesselingius
in notis ad Vet. Roman. Itiner. pag. 20 suspicatur hic
<nobr><sub></sub></nobr> legendum <em>Hipporeiensis.</em>]</small> Hipponereiensis regionis
oblato nobis a Leporio libello subscripsi.</p> <p>Florentius episcopus <small>[Note: <nobr><sub></sub></nobr> Solinus in Polyhist. cap. 30: <em>Hipponem, Regium
postea dictum, item</em> HIPPONEM <em>alterum, de interfluente
freto,</em> DIARRHITON <em>nuncupatum nobilissima oppida
equites Graeci condiderunt.</em> De hac urbe plura
erudite observat Ruinartius ad Notit. Afric. procens.
<nobr><sub></sub></nobr> pag. 219.]</small> Hipponiensium Diarritorum
oblato nobis a Leporio libello subscripsi.</p> <p>Secundus episcopus ecclesiae Aquensis, sive <small>[Note: <nobr><sub></sub></nobr> Garn. legit. <em>Magarmelitanae.</em>]</small> Megarmitanae,
oblato nobis a Leporio libello subscripsi.</p>