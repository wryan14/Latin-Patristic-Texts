EPISTOLA <small>[Note: <nobr><sub></sub></nobr> Supposita ab Isidoro. <strong>LABB.</strong>]</small> CAII PAPAE
AD FELICEM EPISCOPUM.
QUOD PAGANI NON POSSINT CHRISTIANOS ACCUSARE: DE
ACCUSATIONE EPISCOPI, EJUSQUE ACCUSATORIBUS, DE
EXPOLIATIONE AUT EXPULSIONE, ET DE INCARNATIONE
DOMINI. <strong>(S)</strong> </center></h4>
<dl><dd><nobr><sub></sub></nobr> I. <em>Paganos et haereticos non posse accusare Christianos.</em></dd>
<dd>II. <em>Episcopum non accusandum apud judices saeculares.</em></dd>
<dd>III. <em>De episcopo, presbytero, aut diacono, vel reliquis
clericis apud episcopos accusandis.</em></dd>
<dd>IV. <em>De his qui negant verbi Dei incarnationem.</em></dd>
<dd>V. <em>Quod ad spem vitae aeternae perveniri non possit,
nisi per mediatorem Dei et hominum Christum Jesum.</em></dd>
<dd>VI. <em>De ordinibus ecclesiasticis.</em></dd></dl><br><p><em>Dilectissimo fratri Felici episcopo Caius.</em></p>
<p><nobr><sub></sub></nobr> Directas ad nos tuae charitatis <strong>(Vigilius, ep 2)</strong>, epistolas
plenas catholicae inquisitionis sollicitudine,
gratanter accepimus, benedicentes Domini nostri
clementiam: quia tales ab extremis mundi partibus
dignatur suis ovibus providere pastores, per quos et
pascuis valeant salutaribus abundare, et ab iniqui
lupi <small>[Note: <nobr><sub></sub></nobr> Antiqui hostes <em>Labb.</em>]</small> rapacitate servari, ut insidias nequeant ejus
subreptionis incurrere. Unde certum est, quia promissae
vos beatitudinis gratia subsequatur, quando a
vobis coelestium perfectio doctrinarum, tam votiva
suscitatione perquiritur. Scriptum est enim: <em>Beati
</em><nobr><sub></sub></nobr> <em>qui perscrutantur testimonia ejus, et in toto corde exquirunt
eum</em> <strong>(Psal. CXVIII)</strong>. Hoc ergo, frater charissime,
propositum tuae consultationis tota mente tractantes,
de te quoque provenire confidimus, qui regulam catholicae
fidei iisdem studes tenere vestigiis, quibus
eam in apostolica sede cognoscis esse fundatam. Et
quamvis <em>sonus eorum toto orbe diffusus, et usque ad
fines orbis terrae verba eorum distensa</em> <strong>(Psal. XVIII, ex
vers. Hier.)</strong>, dilectionis tuae corda Christo probaverunt
esse fidelia: tamen si quid ex his in Ecclesia,
quae tuae gubernationi, Domino auxiliante, commissa
est, necdum plena luce claruerit, ad eumdem fontem,
de quo illa salutaris manarat lympha, recurritis, id
est, quod debita charitate sumus amplexi: quia fiducialiter
de his, unde apud vos observantiam esse dixistis
<nobr><sub></sub></nobr> ambiguam, nostra voluistis responsione firmari.
Quapropter dilectionem tuam in Domino salutantes,
de singulis, quid juxta catholicam disciplinam teneat
apostolicae sedes auctoritas, subjectis aliquibus
etiam sanctorum capitalis regularum, credimus <small>[Note: <nobr><sub></sub></nobr> Credidimus <em>Labb.</em>]</small> instruendum.</p>
<p>I. Primo quidem scias, paganos <small>[Note: <nobr><sub></sub></nobr> Bar. in notis ad 31 Januarii. an. 351, ait Optatum
hoc voce primum fuisse usum, tum Prudentium,
Aug., etc., nec ante impp. Chr. tempora usurpatam.]</small> et haereticos <strong>(2,
q. 7. Pagani et haeretici)</strong> non posse Christianos accusare,
aut vocem eis infamationis inferre.</p>
<p><nobr><sub></sub></nobr> II. Deinde nemo umquam episcopum apud judices
saeculares, aut alios clericos, accusare praesumat.</p>
<p>III. Et si quis episcopus, presbyter, aut diaconus,
vel quilibet clerici, apud episcopos (quia alibi non
oportet a qualibet persona quae rite recipienda est)
fuerint accusati <strong>(haec et similia ex cod. Theod. et
Aniano Hadr., cap. 22)</strong>, quicumque fuerit, sive ille
sit sublimis vir honoris, sive ullius alterius dignitatis,
qui hoc genus illaudabilis intentionis arripuerit; noverit,
probationis documenta se debere inferre. Si
quis ergo circa hujusmodi personas non probanda
detulerit, auctoritate hujus sanctionis intelligat se
jacturam infamiae sustinere, ut damno pudoris, aestimationis
dispendio discat, sibi alienae verecundiae
impune insidiari, saltem de caetero non licere. Nam
<nobr><sub></sub></nobr> qualiter ad concilium veniatur, aut qualiter de suis
rebus expoliati <strong>(3. q. 1. Episcopus suis rebus expoliatus)</strong>,
vel ejecti a sedibus propriis, aut qui accusatores
sint recipiendi, quive non sint, aut qualiter
ejectis et expoliatis sint omnia legibus redintegranda,
quae eis ablata sunt: et quia priusquam hoc factum
fuerit, nullum crimen eis objici poterit, et qualiter
illis induciae post integram instaurationem anniversariae,
vel sex mensium, indulgendae sint, et qualiter
sua omnia licenter et pacifice, absque ullius gravi
impedimento disponere, et suorum amicorum et ecclesiasticorum
patrum conciliis uti debeant, sufficienter
ab apostolis, eorumque successoribus, ac nostris
praedecessoribus statutum esse putamus. Super his
autem non reor amplius nunc fore disputandum, nisi
<nobr><sub></sub></nobr> si surrexerint talia, quae adhuc non sunt manifesta.
Si eorum autem statuta non habueritis mittite fidelissimos
scriptores, qui haec coram fidelibus testibus
excipere, vobisque reportare sub stipulatione valeant.</p>
<p>IV. Caeterum, ut satisfaciam consultis tuis de verbo
incarnationis et veritatis, quicumque illi <small>[Note: <nobr><sub></sub></nobr> <em>Quicumque illi sunt.</em> Haec verba quibus Pauli
Samosateni aliorumque haereticorum Filii Dei incarnationem
negantium sententia doctissime ex Scriptura
convincitur ac refutatur, hinc usque ad finem epistolae
haberi epistola I Leonis ad Leonem Augustum,
in margine hujus epistolae Surius annotavit. (<strong>SEVER.
BINIUS.</strong>)]</small> sunt
ita obcaecati <small>[Note: <nobr><sub></sub></nobr> S. Leo, ep. 97, ex qua jam supra quaedam delibata
in I Eutychiano papae tributa epistola. Vide
pag. 914, C.]</small>, et a lumine veritatis alieni, ut Verbi
Dei a tempore incarnationis denegent veritatem, ostendant
in quo sibi christianum nomen usurpent, et
cum Evangelio veritatis qua ratione concordent, si
beatae Virginis partu, aut caro sine deitate, aut deitas
est orta sine carne. Sicut enim negari non potest,
evangelista dicente, quod <em>Verbum caro factum est, et
habitavit in nobis</em> <strong>(Joan., I)</strong>, ita negari non potest
beato apostolo Paulo praedicante, quod <em>Deus erat in
</em><nobr><sub></sub></nobr> <em>Christo, mundum reconcilians sibi</em> <strong>(II Cor., V)</strong>. Quae
autem reconciliatio posset esse qua humano generi
repropitiaretur Deus, si hominis causam mediator
Dei hominumque non susciperet? Qua vero ratione
veritatem mediatoris impleret, nisi qui in forma
<nobr><sub></sub></nobr> Dei aequalis est Patri <strong>(Philipp., II)</strong> in forma servi
particeps esset et nostri, ut mortis vinculum, unius
praevaricatione contractum, unius morte (qui solus
morti nihil debuit) solveretur? Effusio enim justi
sanguinis Christi, tam fuit dives ad pretium, ut si
universitas captivorum in redemptorem suum crederet,
nullum diaboli vincula retinerent: quoniam, sicut
Apostolus ait: <em>Ubi abundavit peccatum, superabundavit
et gratia</em> <strong>(Rom., V)</strong>. Et cum sub peccati praejudicio
nati, potestatem acceperint ad justitiam renascendi,
validius factum est donum libertatis, quam
debitum servitutis. Quam itaque sibi in hujus sacramenti
praesidio spem relinquunt, qui in Salvatore
nostro negant humani corporis veritatem? Dicant quo
sacrificio reconciliati: dicant quo sanguine sint redempti.
<nobr><sub></sub></nobr> <em>Quis est,</em> ut ait Apostolus, <em>qui tradidit semetipsum
pro nobis oblationem et hostiam Deo in odorem
suavitatis</em> <strong>(Ephes., V)</strong>? Aut quod unquam sacrificium
sacratius fuit, quam quod verus et aeternus pontifex
altari crucis per immolationem suae carnis imposuit?
Licet <em>in conspectu Domini pretiosa justorum mors fuit</em>
<strong>(Psal. CXV)</strong>, nullius tamen insontis occisio, redemptio
fuit mundi. Acceperunt justi, non dederunt, coronas.
De fortitudine fidelium exempla nata sunt patientiae,
non dona justitiae. Singulares quippe in singulis
mortis fuerunt, nec alterius quisquam debitum
suo fine persolvit, cum filius hominis, unus solus
Dominus noster Jesus Christus, qui vere erat Agnus
immaculatus, extiterit, in quo omnes crucifixi, omnes
mortui, omnes sepulti, omnes etiam sunt suscitati.
<nobr><sub></sub></nobr> De quibus ipse dicebat: <em>Cum exaltatus fuero a terra,
omnia traham ad meipsum</em> <strong>(Joan., XII)</strong>. Fides etenim
justificans impios, et creans justos, ad humanitatis
retracta participium, in illo acquirit salutem,
in quo solo homo se invenit innocentem, liberum habens
per gratiam Dei de ejus potentia gloriari, qui
contra hostem humani generis in carnis nostrae humilitate
congressus, his victoriam suam tribuit, in
quorum corpore triumphavit. Licet ergo in uno Domino
nostro Jesu Christo, vero Dei atque hominis
Filio, Verbi et carnis una persona sit, quae inseparabiliter
atque indivise communes habeat actiones,
intelligendae tamen sunt ipsorum operum qualitates,
et sincerae fidei contemplatione cernendum est, ad
quae provehatur humilitas carnis, et ad quae inclinetur
<nobr><sub></sub></nobr> altitudo deitatis: quid sit, quod caro sine Verbo
non agit; et quid sit, quod Verbum sine carne non
efficit. Sine Verbi enim potentia nec conciperet Virgo,
nec pareret, et sine veritate carnis, obvoluta
pannis infantia non jaceret; sine Verbi potentia, non
adorarent magi puerum, stella indice declaratum;
sine veritate carnis, non juberetur transferri in Aegyptum
puer, et ab Herodio persecutione subduci; sine
Verbi potentia non diceret vox Patris, missa de
coelo: <em>Hic est Filius meus dilectus, in quo mihi complacui,
ipsum audite</em> <strong>(Matth. III et XVII)</strong>, et sine veritate
carnis non protestaretur Joannes: <em>Ecce agnus Dei
ecce qui tollit peccata mundi</em> <strong>(Joan., I)</strong>. Sine Verbi
<nobr><sub></sub></nobr> potentia non fieret redintegratio debilium, et vivificatio
mortuorum, et sine veritate carnis, nec cibus
jejuno, nec somnus esset necessarius fatigato <strong>(Matth.
IV; Joan., XI; Marc., IV; Joan., X et XIV)</strong>. Postremo,
sine Verbi potentia non se Dominus Patri
profiteretur aequalem, et sine veritate carnis non
idem diceret Patrem se esse majorem, cum catholica
fides utrumque suscipiat, utrumque defendat,
quae secundum confessionem beati Petri apostoli,
<em>unum Christum Dei filium, et hominem credit et Verbum</em>
<strong>(Matth., XVI)</strong>. Quamvis itaque ab illo initio,
quo in utero Virginis <em>Verbum caro factum est</em> <strong>(Joan., I)</strong>
nihil umquam inter utramque formam divisionis extiterit,
et per omnia incrementa corporea, unius personae
fuerint totius temporis actiones; ea ipsa tamen
<nobr><sub></sub></nobr> ut ita dicam, quae inseparabiliter facta sunt, nulla
permixtione confundimus, sed quid cujusque formae
sit, ex operum qualitate sentimus. Dicant ergo isti
hypocritae, qui caecis mentibus lumen nolunt recipere
veritatis, in qua forma crucis ligno Dominus
majestatis Christus affixus sit, quid jacuerit in sepulchro,
et revoluto lapide monumenti, quae tertia die
caro resurrexerit, et in qua post resurrectionem
suam non credentes quosdam discipulos arguebat, et
haesitationem cunctantium confutabat, cum diceret:
<em>Palpate et videte, quia spiritus carnem et ossa non habet,
sicut me videtis habere</em> <strong>(Joan., XIX; Matth.,
XXVIII)</strong>; et apostolo Thomae: <em>Infer manum tuam in
latus meum, et vide manus meas et pedes, et noli esse
incredulus, sed fidelis</em> <strong>(Luc., XXIV; Joan., XX)</strong>;
<nobr><sub></sub></nobr> qua utique manifestatione corporis sui, jam haereticorum
mendacia destruebat, ut universa Ecclesia
Christi innovanda <small>[Note: <nobr><sub></sub></nobr> Imbuenda <em>Labb.</em>]</small> doctrinis, hoc sibi non dubitaret
credendum, quod apostoli susceperant praedicandum.</p>
<p>V. At si in tanta luce veritatis tenebras suas haeretica
obduratio non relinquit, ostendant unde sibi
spem vitae polliceantur aeternae, ad quam nisi per
<em>mediatorem Dei et hominum</em> <strong>(I Tim., IV)</strong>, hominem Jesum
Christum, non potest perveniri. Sicut enim ait
beatus Petrus apostolus: <em>Non est aliud nomen datum
hominibus sub coelo, in quo oporteat nos salvos fieri</em>
<strong>(Act., IV)</strong>; nec est redemptio captivitatis humanae,
nisi in sanguine ejus, <em>qui dedit semetipsum redemptionem
pro omnibus,</em> et <em>qui,</em> sicut praedicat Apostolus
<strong>(I Tim., II; Phil., II)</strong>, <em>cum in forma Dei esset, non
</em><nobr><sub></sub></nobr> <em>rapinam arbitratus est esse se aequalem Deo, sed semetipsum
exinanivit, formam servi accipiens, in similitudinem
factus, et habitu inventus ut homo, humiliavit
semetipsum, factus obediens Patri usque ad mortem,
mortem autem crucis: propter quod et Deus exaltavit
illum et donavit illi nomen, quod est super omne nomen,
ut in nomine Jesu omne genu flectatur, coelestium,
terrestrium, et infernorum, et omnis lingua confiteatur
quia Dominus Jesu Christus in gloria est Dei Patris.</em>
Cum ergo unus sit Dominus Jesus Christus, et verae
deitatis, veraeque humanitatis in ipso una prorsus
<nobr><sub></sub></nobr> eademque persona sit, exaltationem tamen, qua illum
(sicut doctor gentium dixit): <em>Exaltavit Deus, et
donavit illi nomen, quod est super omne nomen</em> <strong>(Phil.,
II)</strong>, ad eam intelligimus pertinere formam, quae ditanda
erat tantae glorificationis augmento. In forma
quippe Dei aequalis erat Filius Patri <strong>(Joan., X)</strong>,
et inter genitorem atque unigenitum nulla erat in
essentia discretio, nulla in majestate diversitas: nec
per Incarnationis mysterium aliquid decesserat Verbo,
quod ei Patris munere redderetur. Forma autem
servi, per quam impassibilis deitas sacramentum
magnae pietatis implevit, humana humilitas est, quae
in gloriam divinae potestatis evicta, est in tantam
unitatem, ab ipso conceptu Virginis, deitatis et humanitatis
conserta, ut nec sine homine divina, nec
<nobr><sub></sub></nobr> sine Deo agerentur humana. Propter quod, sicut
Dominus majestatis dicitur crucifixus, ita qui ex sempiternitate
aequalis est Deo, dicitur exultatus: quia
inseparabiliter manente unitate personae, unus atque
idem est et totus hominis Filius propter carnem et totus
Dei Filius propter unam cum Patre deitatem. Quidquid
ergo in tempore accepit Christus, secundum
hominem accepit, cui, quae non habuit, conferrentur.
Nam secundum potentiam divinitatis, indifferenter
omnia, quae habet Pater, etiam habet Filius
<strong>(Joan., V)</strong>: et quae in forma servi a Patre
accepit, eadem in forma Dei etiam ipse donavit. Secundum
Dei enim formam, <em>ipse et Pater unum sunt</em>
<strong>(Joan., X)</strong>; secundum formam autem servi, <em>non
venit facere voluntatem suam, sed voluntatem ejus qui
</em><nobr><sub></sub></nobr> <em>misit eum</em> <strong>(Joan., IV, V, VI)</strong>. Secundum formam
Dei, <em>sicut Pater habet vitam in semetipso, sic dedit et
Filio vitam habere in semetipso</em> <strong>(Joan., V)</strong>; secundum
formam servi, <em>Tristis est anima ejus usque ad mortem</em>
<strong>(Matth., XXVI)</strong>. Et idem ipse est, sicut Apostolus praedicat,
<em>et dives et pauper</em> <strong>(II Cor., VIII)</strong>. <em>Dives,</em> quia evangelista
dicente: <em>In principio erat Verbum, et Verbum
erat apud Deum, et Deus erat Verbum: hoc erat in principio
apud Deum. Omnia per ipsum facta sunt, et sine
ipso factum est nihil</em> <strong>(Joan., I)</strong>. <em>Pauper</em> vero, quia
propter nos <em>Verbum caro factum est, et habitavit in
nobis</em> <strong>(Ibidem)</strong>. Quae autem est exinanitio ejus, quaeve
paupertas, nisi formae servilis acceptio, per quam,
Verbi majestate velata, dispensatio humanae redemptionis
impleta est? Nam quia captivitatis nostrae resolvi
<nobr><sub></sub></nobr> originalia vincula non poterant, nisi existeret
homo nostri generis nostraeque naturae, quem peccati
praejudicia non tenerent, et qui immaculato sanguine
suo chirographum lethale dilueret, sicut ab
initio erat divinitus praeordinatum, ita est in plenitudine
temporis perfectum, ut multis modis significata
promissio in diu expectatum veniret effectum: nec
posset esse ambiguum, quod continuit testificationibus
semper fuerat nuntiatum. In magno autem sacrilegio
se versari haereticorum manifestat impietas,
cum sub specie divinitatis honorandae <small>[Note: <nobr><sub></sub></nobr> Cum speciem deitatis honorando <em>Labb.</em>]</small> humanae
<nobr><sub></sub></nobr> carnis in Christo denegant veritatem: et religiose
existimant credi, si dicatur in Salvatore nostro verum
non esse, quod salvat; cum ita secundum promissionem
omnia saecula praecurrentem <small>[Note: <nobr><sub></sub></nobr> Percurrentem <em>Labb.</em>]</small>, <em>mundus sit
Deo reconciliatus in Christo</em> <strong>(I Cor., V)</strong>, ut nisi Verbum
dignaretur caro fieri, nulla possit caro salvari.
Omne enim sacramentum christianae fidei, magno
(ut haeretici volunt) decoloratur obscuro, si lux veritatis
sub mendacio putatur latuisse phantasmatis. Non
ergo quisquam sibi erubescendum existimet Christianus
de nostri in Christo corporis veritate, quia omnes
apostoli, apostolorumque discipuli et praeclari ecclesiarum
quique doctores, qui ad martyrii coronam,
vel ad confessionis meruerunt gloriam pervenire, in
hujus fidei lumine splenduerunt, consonis ubique
<nobr><sub></sub></nobr> sententiis intonantes, quod in Domino Jesu Christo
deitatis et carnis una sit confitenda persona. Qua autem
rationis similitudine, qua divinorum voluminum
portione haeretica impietas se existimat adjuvari,
quae veritatem negat corporis Christi, cum hanc non
lex testificari, non propheta praecinere, non Evangelia
docere, non ipse destiterit Christus ostendere?
Quaerant per omnem seriem Scripturarum, quo tenebras
suas, fugiant, non quo verum lumen obscurent:
et per omnia saecula ita veritatem invenient coruscantem,
ut magnum hoc et mirabile sacramentum
ab initio videant creditum, quod est in fine completum.
Deo quo cum sanctarum litterarum nulla pars
sileat, sufficit quaedam consona veritatis signa posuisse,
<nobr><sub></sub></nobr> quibus diligentia fidei in splendidissimam
latitudinem dirigatur, et sincerae intelligentiae luce
perspiciat, quod in Filio Dei, qui se incessabiliter
Filium hominis, et hominem profitetur, non sit Christianis
erubescendum, sed constantissime gloriandum:
quoniam, sicut ait beatus Apostolus <strong>(I Tim., III)</strong>:
<em>Magnum est pietatis sacramentum, quod manifestatum
est in carne, justificatum est in Spiritu, apparuit angelis,
</em><nobr><sub></sub></nobr> <em>praedicatum est gentibus, creditum est in mundo,
assumptum est in gloria</em> <small>[Note: <nobr><sub></sub></nobr> Huc usque verba S. Leonis, ex quibus videas
aliter olere catulos.]</small>.</p>
<p>VI. De episcopum vero, et presbyterorum, diaconorumque,
et sequentium clericorum ordinationibus,
sanctos apostolos et successores eorum, et praecipue
Anacletum <strong>(Epistolae 2. Nullius fidei apud doctos)</strong>,
et praeterea alios, sufficienter statuisse cognoscimus:
et idcirco non est necesse nunc replicari
<small>[Note: <nobr><sub></sub></nobr> Nos replicare nisi <em>Labb.</em>]</small>, nisi quod illi non statuerunt. Illud tamen
nos statuentes <small>[Note: <nobr><sub></sub></nobr> <em>Illud tamen nos.</em> Quod hic et supra in vita Caii
de hierarchia ecclesiastica constituta, a Caio pontifice
instituta dicantur, nequaquam sic sunt intelligenda,
<nobr><sub></sub></nobr> quasi ipse primus instituerit, ut ad summum ordinem
ascensurus, per inferiorum ordinum gradus sublime
sacerdotii conscenderet: nam ejusmodi hierarchiae
ordinem, temporibus apostolorum in Ecclesia stabilitum
fuisse, supra pluribus locis est enarratum. Caii
igitur decretum nihil aliud constituisse videtur, quam
quod ad tronum episcopalem nemo proveheretur,
nisi qui in singulis inferioribus ordinibus, debito ac
consueto tempore ministrasset. Vide Baron., anno
296, numero 2. <strong>SEVER. BINIUS.</strong>]</small> vobis et omnibus servare mandamus,
ut ad ordines ecclesiasticos sic ascendant in
Ecclesia; qui ordinari merentur, id est, si quis episcopus
<small>[Note: <nobr><sub></sub></nobr> Verba Pontificalis.]</small> esse meretur, sit primo ostiarus, deinde
lector, postea exorcista, inde sacretur acolythus,
demum vero subdiaconus, deinde diaconus, et postea
<nobr><sub></sub></nobr> presbyter, et exinde, si meretur, episcopus ordinetur.
Et regiones, sicut in hac urbe fecimus, per
singulas urbes, quae populosae fuerint, diaconibus
dividantur. Et quaecumque difficiles quaestiones per
singulas provincias exortae fuerint <strong>(Innocentius, ep. II)</strong>,
semper ad sedem apostolicam referantur <strong>(S. Leo,
ep. LXXXIV, c. 7; Vigilius, ep. II)</strong>. Bene vale, frater,
et ora pro nobis. Data kalendis martii, Diocletiano
sexto <small>[Note: <nobr><sub></sub></nobr> An. Christi 296]</small> et Constantio secundo viris clarissimis
consulibus.</p>
