DECRETA SIXTI SECUNDI </center></h4><nobr><sub></sub></nobr> 
<br> <h4><center>EX GRATIANO (2 q. 6 et 3 q. 6). </center></h4>
<p><nobr><sub></sub></nobr> Si quis putaverit se a proprio metropolitano gravari
apud primatem dioeceseos, aut penes universalis
apostolicae Ecclesiae papam judicetur.</p>
<br> <h4><center>EX EODEM UT SUPRA.
<em>Super appellatione, alterius provinciae judices audire
non oportet.</em> </center></h4><nobr><sub></sub></nobr> 
<p>Si quis clericus super quibuslibet criminibus accusatus
fuerit, in provincia, in qua consistit ille qui
pulsatur, suas exerceat actiones: nec existimet eum
accusator suus alibi, aut longius ad judicium protrahendum.</p>
<br><nobr><sub></sub></nobr> 
<br> <h4><center>EPISTOLAE
QUAE AD SIXTUM II, PAPAM ET MARTYREM ATTINENT. </center></h4>
 <h4><center>EPISTOLAE I. DIONYSII ALEXANDRINI EPISCOPI AD SIXTUM PAPAM FRAGMENTA. <small>[Note: <nobr><sub></sub></nobr> The Latin and Greek versions of the following letter are printed in parallel in Migne.]</small> <small>[Note: <nobr><sub></sub></nobr> </small><p><em>Antea quidem litteras.</em> His praemittit Eusebius.
Ad hunc Xystum (Dionysius) secundam de Baptismo
scripsit epistolam, in qua Stephani simul ac
reliquorum episcoporum sententiam ac judicium
exponit, ita de Stephano scribens. Ubi haec epistola
non secunda ad Xystum, sed secunda de baptismo
dicitur: quia nimirum Eusebius ab eodem
Dionysio de eadem re unam ad Stephanum scriptam
ante memorarat. <strong>COUSTANT.</strong></p>

<p><em>De Heleno et de Firmiliano.</em> Rufinus lib. VII, c. 4,
vertit, <em>ad Firmilianum et Helenum,</em> etc., ac subnexa
epistolae hujus verba praetermittit. Firmilianus, epist.
75, ad Cyprianum, praedictarum provinciarum episcopos
uno <em>Orientalium</em> nomine complectens, ait
Stephanum modo cum Afris qui in meridie sunt,
modo <em>cum Orientalibus</em> pacem rupisse. <strong>COUSTANT.</strong></p>
<p><em>Decretum est.</em> Iconii videlicet ac Synadae, ut inferius
explicatur, habitis, praeter ea quae in Africa celebrata
sunt. <strong>COUSTANT.</strong></p>
<p><em>Primum doctrina instituti.</em> Interpretatio Valesii,
<em>primum catechumeni fierent,</em> ideo non placet, quia
hinc inducitur lector, ut rebaptizantium judicio, ab
haeresi venientes catechumenorum munia prius
<nobr><sub></sub></nobr> obire debuerint, quam baptismum perciperent. Certe
in concilio Carthaginensi III, cui Cyprianus praefuit,
episcoporum 86, sententias habemus: sed cum eos,
qui ab haeresi veniunt, baptizandos esse omnes decernant;
ut prius catechumeni fiant, nullus petit.
Tantum Lucius a Thabeste dixit: Haereticos exsecrandos
censeo, et ideo exorcizandos et baptizandos
esse: et cap. 37, Vincentius a Thibari: Primo
per manus impositionem in exorcismo, secundo per
baptismi regenerationem tunc possunt ad Christi
pollicitationem venire, manus impositionem, quae
ipso Stephani consensu illis adhibenda erat, exorcismum
interpretatus. Isti quidem Afri de doctrina
tradenda pariter silent: sed nihil opus erat ut hac
de re quidquam praeciperetur, cum haereticum, nisi
catholicam profiteatur fidem, recipiendum non esse
leges aliae doceant. <strong>COUSTANT.</strong></p>
<p><em>De his omnibus . . . .</em> Firmiliano scilicet Heleno ac
sociis, ut eos Stephanus a communione sua minime
segregaret. <strong>COUSTANT.</strong></p>
<p><em>Deque iisdem ad me scripserant.</em> Valesius hic addidit
<em>rebus,</em> quod verbum cum a graeco absit, neque
latine videtur exprimendum. Commode autem illud
<nobr><sub></sub></nobr> <em>de iisdem</em> dictum intelligere est de Firmiliano,
Heleno, quos a communione segregandos Dionysius
ac Philemon presbyteri cum Stephano censebant.
<strong>COUSTANT.</strong></p>
<p><em>Nam cum de doctrina . . .</em> Totum hoc fragmentum
<nobr><sub></sub></nobr> Rufinus licentia sibi consueta latine ita convertit:
Cum de ea doctrina, quae apud Ptolemaïdam Pentapoleos
civitatem nuper exorta est, plena blasphemiis
in Deum patrem et Dominum nostrum Jesum Christum,
negans vere esse eum filium Patris, nec primogenitum
omnis creatura, similiter et Spiritus
sancti auferens intellectum: pro quibus cum utraeque
partes ad me venissent, et praesentibus fratribus
quae commota fuerant discussissent, etiam litteris,
prout Deus dedit parvitati meae, prosecutus sum et
scripsi singula quaeque diligenter exponens. Quarum
tibi exemplaria transmisi. <strong>COUSTANT.</strong>]</p> </center></h4>
 <h4><center>Dionysius epistolas memorat a se scriptas tum ad Stephanum papam, tum ad Dionysium et Philemonem presbyteros, de
baptismo haereticorum et de haeresi Sabelliana.</center></h4>
<p></p><p><nobr><sub></sub></nobr> 1. Antea quidem litteras scripserat (Stephanus)
de Heleno et de Firmiliano, ac de omnibus per
Ciliciam et Cappadociam cunctasque finitimas provincias
constitutis, testans sese ob eamdem illam
causam ab illorum communione discessurum, quod
haereticos rebaptizarent. Ac vide negotii gravitatem.
Re enim vera in maximis, ut audio, episcoporum
conciliis decretum est, ut qui ab haeresi veniunt,
primum doctrina instituti [catholica] ac deinde veteris
et impuri fermenti sordibus per baptismum purgarentur.
De his omnibus illum rogans et obtestans
litteras misi.</p><p></p>
<p></p><p><nobr><sub></sub></nobr> <b>Ἐπεστάλκει μὲν οὖν πρότερον (Στέφανος) καὶ περὶ Ἑλένου καὶ περὶ Φιρμιλιανοῦ, καὶ πάντων τῶν τε ἀπὸ τῆς Κιλικίας καὶ Καππαδοκίας καὶ Γαλατίας, καὶ πάντων τῶν ἑξῆς ὁμορούντων ἐθνῶν, ὡς οὐδὲ ἐκείνοις κοινωνήσων διὰ τὴν αὐτὴν ταύτην αἰτίαν, ἐπειδέ τοὺς αἱρετικοὺς, φησὶν, ἀναβαπτίζουσι. καὶ σκόπει τὸ μέγεθος τοῦ πράγματος. ὄντως γὰρ δόγματα περὶ τούτου γέγονεν ἐν ταῖς μεγίσταις τῶν ἐπισκόπων συνόδοις, ὡς πυνθάνομαι· ὥστε τοὺς προσίοντας ἀπὸ αἱρέσεως, προκατηχηθέντας, εἶτα ἀπολούσασθαι, καὶ ἀνακαθαίρεσθαι τὸν τῆς παλαίας καὶ ἀκαθάρτου ζύμης ῥύπον. καὶ περὶ τούτων αὐτοῦ πάντων δεόμενος ἐπέστειλα.</b></p><p></p>
<br> <h4><center><nobr><sub></sub></nobr> Et aliquanto post prosequitur Dionysius.</center></h4>
<p></p><p><nobr><sub></sub></nobr> 2. Sed et dilectis compresbyteris nostris Dionysio
et Philemoni, qui prius cum Stephano consentiebant,
deque iisdem ad me scripserant, antea quidem
<nobr><sub></sub></nobr> paucis, nunc vero pluribus rescripsi.</p><p></p>
<p></p><p><nobr><sub></sub></nobr> <b>Καὶ τοῖς ἀγαπητοῖς δὲ ἡμῶν καὶ συμπρεσβυτέροις Διονυσίῳ καὶ Φιλήμονι, συμψήφοις πρότερον Στεφάνῳ γενομένοις, καὶ περὶ τῶν αὐτῶν μοι γράφουσι, πρότερον <nobr><sub></sub></nobr> μὲν ὀλίγα, καὶ νῦν δὲ διὰ πλετόνων ἐπέστειλα.</b></p><p></p>
<br> <h4><center><nobr><sub></sub></nobr> In eadem epistola de Sabellianis haereticis, inquit Eusebius, Histor., lib. VII, c. 6, ut pote qui tunc increbescant,
Xistum certiorem facit his verbis.</center></h4>
<p></p><p><nobr><sub></sub></nobr> 3. Nam cum de doctrina, quae nuper apud Ptolemaidem
urbem Pentapoleos mota est, impia et
plena blasphemiae in Deum omnipotentem et patrem
Domini nostri Jesu Christi, plena incredulitatis et
perfidiae erga filium ejus unigenitum et primogenitum
omnis creaturae Verbum hominem factum, et quae
Spiritus sancti aufert intelligentiam: cum ab utraque
parte et litterae ad me allatae essent, et fratres
disceptaturi venissent, quantum Deo donante potui,
planius edisserens, quasdam scripsi litteras; quarum
exempla ad te misi.</p><p></p>
<p></p><p><nobr><sub></sub></nobr> <b>Περὶ γὰρ τοῦ νῦν κινηθέντος ἐν τῇ Πτολεμαΐδι τῆς Πενταπόλεως δόγματος, ὄντος ἀσεβοῦς καὶ βλασφημίαν πολλὴν ἔχοντος περὶ τοῦ παντοκράτορος Θεοῦ καὶ πατρὸς τοῦ κυρίου ἡμῶν Ἰησοῦ Χριστοῦ, ἀπιστίαν τε πολλὴν ἔχοντος περὶ τοῦ μονογενοῦς παιδὸς αὐτοῦ καὶ προτοτόκου πάσης κτίσεως, τοῦ ἐνανθρωπάσαντος λόγου, ἀναισθησίαν δὲ τοῦ ἁγίου πνεύματος· ἐλθόντων ἑκατέρωθεν πρὸς ἐμὲ καὶ πρὸ γραμμάτων, καὶ τῶν διαλεξομένων ἀδελφῶν, ἐπέστειλά τινα ὡς ἐδυνὴθην παρασχόντος τοῦ Θεοὕ, διδασκαλικώτερον ὑφηγούμενος· ὡς τὰ ἀντίγραφα ἔπεμψά σοι.</b></p><p></p>
<br> <h4><center>EPISTOLAE II DIONYSII ALEXANDRINI EPISCOPI
AD PHILEMONEM SIXTI PRESBYTERUM FRAGMENTA. <small>[Note: <nobr><sub></sub></nobr> The Latin and Greek versions of the following letter are printed in parallel in Migne.]</small> <small>[Note: <nobr><sub></sub></nobr> </small><p>EPIST. II.---Fragmentis superioris epistolae istud
Eusebius proxime subnectit his verbis: <em>In epistola ad
Philemonem Romanum presbyterum, quae inter eas quas
de baptismo scripsit est tertia,</em> <b>ἐν τῇ τρίτῃ τῶν περὶ βαπτίσματος,</b>
<em>idem Dionysius haec refert.</em> Nempe recensetur
prima ad Stephanum, secunda superior ad
Xystum, haec tertia: eoque ordine notat Eusebius
<nobr><sub></sub></nobr> hanc epistolam ad Philemonem superiori ad Xystum
non esse anteriorem. Quocirca defendi nequit opinio
Baronii, qui fragmentum istud ex epistola sub Stephano
scripta excerptum arbitratur. Neque tamen
praemissa ad Xystum posterior est, utpote cujus
<nobr><sub></sub></nobr> Dionysius in ea ipsa n. 2, meminit. Quapropter
utramque censemus simul missam. Nec alia de
causa hanc in illa commemoratam existimamus, nisi
ut cum Xysto communicaretur. Et haec igitur ad
Xystum aliquo modo pertinet: ideoque fragmenta
ejus nobis ab Eusebio transmissa hic exhibere nostri
videtur instituti. Illa autem eo exhibemus libentius,
quod ad quaestionem de baptismo illustrandam non
parum conferant. <strong>COUSTANT.</strong></p>
<p><em>Estote periti numularii.</em> Verba eadem plurimi patres,
a Cotelerio in lib. II <em>Constit. apost.,</em> c. 36, summa diligentia
collecti, velut Christi aut apostoli laudant. In
nostris tamen seu graecis seu latinis exemplaribus desiderantur.
Eorum loco Rufinus, quem propterea ingentis
confidentiae arguit Cotelerius, substituere non
dubitavit. <em>Omnia legite, quae bona sunt tenete,</em> quomodo
scilicet sententiam Pauli I <em>Thess.</em> V, 21 Augustinus lib.
<em>de Nat. et grat.,</em> cap 39, profert. <strong>COUSTANT.</strong></p>
<p><nobr><sub></sub></nobr> <em>Qui ab haereticis . . .</em> Tres hominum classes istic a
Dionysio videntur institui: prima eorum, qui apud
<nobr><sub></sub></nobr> haereticos nati, et ab illis baptizati, ad Ecclesiam veniebant;
altera eorum qui redibant ad Ecclesiam, a qua
palam defecerant; postrema nonnullorum, qui licet
Ecclesiae coetus frequentare non destitissent, clam tamen
conveniebant haereticos, eosque velut magistros
audiebant. Quod si ita est, stare nequit quod Hieronymus
lib. <em>de Script., eccl.,</em> c. 79, scribit de Dionysio
Alexandrino: <em>Hic in Cypriani et Africanae synodi
dogma consentiens, de haereticis rebaptizandis ad
diversos plurimas misit epistolas.</em> Iste quippe praesul
singulos proxime memoratos ad Ecclesiam venientes,
nullo illorum baptismo iterato, a se decessoris
ac praeceptoris sui exemplo susceptos declarat Verum
postulare videtur fragmenti hujus clausula, ut et
ea quae antecedunt, ad illos unos referamus, qui ab
Ecclesia catholica ad haeresim defecerant. Ut ut est,
hac in re Hieronymi testimonio inferior non est auctoritas
Basilii Caesareae episcopi, qui quidem epist.
canon. ad Amphiloch. c. 5, haereticorum baptismum
<nobr><sub></sub></nobr> a Dionysio Alexandrino susceptum esse docet; ac
mirari se ait, quo pacto tantus antistes, canonum
peritia praeditus, ne Pepuzenorum quidem baptisma,
tametsi <em>in Patrem et Filium et Montanum Priscillamque
baptizabant,</em> rejiceret. Sic porro loquitur Basilius,
non quia baptismum in nomine Patris et Filii et
Montani ac Priscillae conferebant Montanistae: sed
quia Spiritus sancti vocabulo montanum ac Priscillam,
per quos Spiritum sanctum, locutum ac perfectius
datum esse praedicabant, intelligere censebantur
Spiritum sanctum. Insistit nempe Basilius vestigiis
decessoris sui Firmiliani, a quo iidem haeretici credere
arguuntur <em>Spiritum per Montanum et Priscillam</em>
(apud Cyprian. legitur <em>Priscam) locutum;</em> adeoque
<em>non veritatis Spiritum, sed erroris.</em> Denique ab iterando
baptismo, seu a Cypriani Africanaeque synodi
dogmate quantum abhorreret Dionysius, sequens ejus
ad Xystum epistola 4, comprobabit. <strong>COUSTANT.</strong></p>
<p><em>Ad coetus fidelium.</em> Valesius et superius verbum
<b>συνάγεσθαι,</b> <em>cum fratribus communicare,</em> et nunc <b>συνηγάγεν</b>
<nobr><sub></sub></nobr> <em>ad communionem admisit,</em> latine convertit.
Utrumque coetus sonat vel quos quispiam adit, vel
<nobr><sub></sub></nobr> quibus copulatur. Quocirca istud <b>συνηγάγεν</b> vertere
liceret, coetibus (subaudito <em>catholicis) copulavit.</em> Cui
loquendi rationi concinens Siricius epist. 1, ad
Himer., c. 1, dicit: Hos per invocationem solam
septiformis Spiritus, episcopalis manus impositione.
Catholicorum conventui sociamus. Et Leo epist. 2,
ad Rusticum c. 18: Per manus impositionem,
invocata virtute Spiritus sancti, quam ab haereticis
accipere non potuerunt, catholicis copulandi sunt.
<strong>COUSTANT.</strong></p>
<p><em>Nequaquam ab eis petens.</em> Apud Vales.: Nequaquam
existimans iterato baptismate eis opus
esse. <strong>COUSTANT.</strong></p>
<p><em>Ab ipso acceperant.</em> Videlicet Heracla, qui baptismum
eis contulisse ponitur. Iis etiam, qui apud
haereticos baptizati sunt, collatus quodam modo
dici potest Spiritus sanctus, ad accipiendum videlicet
sacramentum, non ad percipiendam sacramenti gratiam,
quam ab haereticis percipi posse negant etiam
<nobr><sub></sub></nobr> illi patres, qui haereticorum baptisma suscipiunt.
Acceptum quippe sacramentum, remoto erroris obice
quo virtus ejus suspensa tenebatur, et <em>supplemento
ejus quod deerat accedente,</em> ut loquitur jam non semel
laudatus Anonymus Lab. tom. I Conc. pag. 775,
hoc est, ut ejusdem verbis utar, <em>fide postmodum sincerata</em>
prorsusque purgata, integritatem tandem suam
consequitur. <strong>COUSTANT.</strong></p>
<p><em>Superiorum episcoporum.</em> Cyprianus epist 71, ad
Quintum, et epist. 2, ad Stephanum ab Agrippino
invectum fatetur; Firmilianus vero epist. 75, ad
Cyprian. in Oriente confirmatum docet <em>in Iconio, qui
Phrygiae locus est,</em> cum eo convenissent episcopi <em>ex
Galatia et Cilicia et caeteris finitimis regionibus.</em> Cum
autem hunc Dionysii locum Eusebius Historiae suae
inseruerit, Cyprianum ejus sententiae, quae haereticos
rebaptizari volebat primum auctorem nequiit censere,
licet illius verba lib. VII, c. 2, hoc sonare videantur.
<strong>COUSTANT.</strong>]</p> </center></h4>
<p></p><p><nobr><sub></sub></nobr> Ego vero haereticorum libris legendis ac traditionibus
ediscendis operam dabam, ad horam quidem
exsecrandis illorum sententiis animum meum coinquinans,
hanc tamen ex iis utilitatem percipiens,
ut eos apud me refutarem, et multo amplius detestarer.
Et cum frater quidam ex ordine presbyterorum
me deterreret, ac vereretur ne eidem nequitiae
coeno commiscerer; quippe animum meum contaminatum
iri, aiebat et quidem vere, ut ipse sentiebam:
visione divinitus missa confirmatus sum,
et sermo ad me factus diserte mihi praecepit dicens:
Lege omnia quaecumque in manus venerint: idoneus
enim es qui singula corrigas ac probes: et hinc
tibi primum credendi causa et occasio exstitit. Visionem
hanc suscepi, ut quae apostolicae voci consentiret,
<nobr><sub></sub></nobr> quosque majori virtute praeditos ita compellanti:
<em>Estote periti numularii</em> <strong>(I Thes., XXI, 21)</strong>.</p><p></p>
<p></p><p><nobr><sub></sub></nobr> <b>Ἐγὼ δὲ καὶ τοῖς συντάγμασι καὶ ταῖς παραδόσεσι τῶν αἱρετικῶν ἐνέτυχον, χραίνων μέν μου πρὸς ὀλίγον τὴν ψυχὴν ταῖς παμμίαροις αὐτῶν ἐνθυμήσεσιν ὄνησιν δ` οὖν ἀπ` αὐτῶν ταύτην λαμβάνων, τὸ ἐξελέγχειν αὐτοὺς παρ` ἑμαυτῷ, καὶ πολὺ πλέον βδελύττεσθαι. καὶ δή τινος ἀδελφοῦ τῶν πρεσβυτέρων με ἀπείργοντος καὶ δεδιττομένου συμφύρεσθαι</b> (al. <b>συμφέρεσθαι) τῷ τῆς πονηρίας αὐτῷ βορβόρῳ· λυμανεῖσθαι γὰρ τὴν ψυχὴν τὴν ἑμαυτοῦ, καὶ ἀληθῆ γε λέγοντος, ὡς ἠσθόμην, ὅραμα θείπεμπτον προσελθὸν ἐπέῤῥωσέ με. καὶ λόγος πρός με γενόμενος προσέταξε διαῤῥήδην λέγων, πᾶσιν ἐντύγχανε οἷς ἂν εἰς χεῖρας λάβοις. διευθύνειν γὰρ ἕκαστα καὶ δοκιμάζειν ἱκανὸς εἶ. καί σοι γέγονε τοῦτο ἐξαρχῆς καὶ τῆς πίστεως αἴτιον. ἀπεδεξάμην τὸ ὅραμα, ὡς ἀποστολικῇ φωνῇ συντρέχον τῇ λεγούσῃ πρὸς τοὺς δυνατωτέρους, <nobr><sub></sub></nobr> γίνεσθε δόκιμοι τραπεζῖται.</b></p><p></p>
<br> <h4><center><nobr><sub></sub></nobr> Deinde, inquit Eusebius, nonnulla de omnibus haeresibus interlocutus subdit.</center></h4>
<p></p><p><nobr><sub></sub></nobr> Hanc ego regulam et formam a beato papa nostro
Heracla accepi. Eos enim qui ab haeresibus veniebant,
<nobr><sub></sub></nobr> etiamsi ab Ecclesia defecissent, immo nec defecissent,
sed cum coetus fidelium frequentare viderentur,
insimulati essent quod perversae doctrinae magistros
audituri adirent, ejectos ab Ecclesia, post multas
preces non prius admisit, quam quaecumque ab adversariis
audierant, palam publiceque enarrassent. Tum
demum ad coetus fidelium eos admisit, nequaquam ab
eis petens ut baptismum iterato susciperent. Quippe
jam antea Spiritum sanctum ab ipso acceperant.</p><p></p>
<p></p><p><nobr><sub></sub></nobr> <b>Τούτον ἐγὼ τὸν κανὸνα καὶ τὸν τύπον παρὰ τοῦ μακαρίου πάπα ἡμῶν Ἡρακλᾶ παρέλαβον. τοὺς γὰρ προσιὸντας <nobr><sub></sub></nobr> ἀπὸ τῶν αἱρέσεων, καί τοι τῆς ἐκκλησίας ἀποστάντας, μᾶλλον δὲ οὐδὲ ἀποστάντας, ἀλλὰ συνάγεσθαι μὲν δοκοῦντας, καταμηνυθέντας δὲ ὡς προσφοιτῶντας τινι τῶν ἑτεροδιδασκαλούντων, ἀπελάσας τῆς ἐκκλησίας, δεομένους οὐ προσήκατο, ἕως δημοσίᾳ πάντα ὅσα ἀκηκόασι παρὰ τοῖς ἀντιδιατιθεμένοις, ἐξέφραταν· καὶ τότε συνήγαγεν αὐτῶν ἑτέρου βαπτίσματος· τοῦ γὰρ ἁγίου πνεύματος πρότερον παρ` αὐτοῦ τετυχήκεσαν.</b></p><p></p>
<br> <h4><center><nobr><sub></sub></nobr> Rursus hac quaestione abunde ventilata subjicit.</center></h4>
<p></p><p><nobr><sub></sub></nobr> Illud praeterea didici, non nunc primum apud
Afros tantum hunc morem fuisse invectum, sed et
multo antea superiorum episcoporum temporibus
apud populosissimas ecclesias; idque synodis fratrum
<nobr><sub></sub></nobr> Iconii et Synadae habitis, necnon quam plurimis
placuisse. Quorum subvertens sententias, in
jurgia eos et contentiones conjicere nolim. Dictum
est enim: <em>Non transferes terminos proximi tui,
quos posuerunt patres tui</em> <strong>(Deut., XIX, 14)</strong>.</p><p></p>
<p></p><p><nobr><sub></sub></nobr> <b>Μεμάθηκα καὶ τοῦτο, ὅτι μὴ νῦν οἱ ἐν Ἀφρικῇ μόνον τοῦτο παρεισήγαγον, ἀλλὰ καὶ πρὸ πολλοῦ κατὰ τοὺς πρὸ ἡμῶν ἐπισκόπους ἐν ταῖς πολυανθρωποτάταις ἐκκλησίαις, <nobr><sub></sub></nobr> καὶ ταῖς συνόδοις τῶν ἀδελφῶν, ἐν Ἰκονίῳ, καὶ Συνάδοις, καὶ παρὰ πολλοῖς τοῦτο ἔδοξεν. ὧν τὰς βουλὰς ἀνατρέπων, εἰς ἔριν καὶ φιλονεικίαν αὐτοὺς ἐμβαλεῖν οὐχ ὑπομένω. οὐ γὰρ μετακνήσεις, φησὶν, ὅρια τοῦ πλησίον σου, ἃ ἔθεντο οἱ πατέρες σου.</b></p><p></p>
<br> <h4><center>EPISTOLAE III, DIONYSII ALEXANDRINI EPISCOPI
AD DIONYSIUM TUM XYSTI PRESBYTERUM, AC POSTEA EJUS SUCCCESSOREM FRAGMENTUM. <small>[Note: <nobr><sub></sub></nobr> The Latin and Greek versions of the following letter are printed in parallel in Migne.]</small> <small>[Note: <nobr><sub></sub></nobr> </small><p><em>Dionysii fragmentum.</em> Ex verbis epistolae superioris
<nobr><sub></sub></nobr> colligere est, eo ipso tempore, quo Stephanus papa
de haereticis non rebaptizandis scripsit, Philemonem
ac Dionysium presbyteros eadem de re litteras ad
Dionysium Alexandrinum misisse. Iisdem quoque
Dionysius Alexandrinus primo paucis, ac deinde cum
jam Stephano Xystus successisset, pluribus rescripsit,
et quidem separatim, ut ex eo conficitur, quod
epistola quae ad Philemonem rescripta est, <em>tertia de
baptismo:</em> et quae ad Dionysium, <em>quarta</em> ab Eusebio
appelletur. De hac porro idem Eusebius ita praeloquitur:
Quarta ejus (Dionysii) de baptismo epistola
<nobr><sub></sub></nobr> ad Dionysium scripta est, tunc quidem Romanae
urbis presbyterum, sed qui aliquanto post tempore
ejusdem urbis episcopus constitutus est. Ex qua hunc
ipsum Romanum Dionysium eruditissimum planeque
admirandum virum fuisse testimonio Dionysii Alexandrini
licet cognoscere. Tum haec praefatus, subnexum
fragmentum subjicit. <strong>COUSTANT.</strong></p>
<p><em>Lavacrum iritum habet.</em> Quocirca in epistola 73
Cypriani ad Jubanianum legimus, <em>Novatianenses rebaptizare
eos, quos a nobis sollicitant.</em> Et apud Augustinum
append. tom. III antiquus auctor vet. et nov.
Testam. quaest. 102, de ipso Novatiano ait: <em>In tantum
irascitur nobis, ut et nos Christianos neget,</em> (ideoque
baptismum nobis iterandum censeat), <em>cum sciat nos
ea fide initiatos, de qua ipse praesumit.</em> Quibus concinit
illud vulgati Ambrosii Comment. in I Cor. cap. I:
Sic enim erant, sicut nunc Novatiani et Donatiani,
qui baptismum sibi vindicant, a nostris baptizatos
reprobantes. <strong>COUSTANT.</strong></p>
<p><nobr><sub></sub></nobr> <em>Etiamsi spes aliqua subsit.</em> Graeca vox <b>ἔλπις</b> interdum
pro opinione usurpatur. Et hic quidem constructio
ejus cum verbo praeteriti temporis postulare videtur,
ut illam ea ratione intelligamus. Neque vero
cum Valesio hunc locum de lapsis in idololatriam, sed
de Catholicis a Novatiano subversis interpretamur,
quorum ille baptismum exsufflans, Spiritum sanctum
sacramenti hujus munere acceptum fugabat, quamvis
in eorum aliquibus, antequam subverterentur, Spiritum
sanctum vel permansisse per innocentiam vel
est ut cum Valesio per poenitentiam rediisse credibile
<nobr><sub></sub></nobr> sit. Ita nihil opus quaeramus, <em>In lapsis quomodo potest
remanere Spiritus sanctus?</em> <strong>COUSTANT.</strong>]</p> </center></h4>
 <h4><center>Novatianum merito adversandum docet ob schisma, ob dogma impium, ob iteratum baptisma ad se venientium.</center></h4>
<p></p><p><nobr><sub></sub></nobr> Nam Novatianum merito aversamur qui Ecclesiam
<nobr><sub></sub></nobr> discidit, et ex fratribus quosdam ad impietatem
et blasphemias pertraxit; qui impiissimam de
Deo doctrinam in orbem invexit, et clementissimum
Dominum nostrum Jesum Christum quasi immisericordem
calumniatur; ac praeter haec omnia sacrum
lavacrum irritum habet ac rejicit, fidemque et
confessionem, quae baptismo praemittuntur, subvertit,
et Spiritum sanctum ab iis penitus fugat, etiamsi
spes aliqua subsit; vel quod in illis permanserit,
vel quod ad eos reversus sit.</p><p></p>
<p></p><p><nobr><sub></sub></nobr> <b>Νουατιανῷ μὲν γὰρ εὐλογως ἀπεχθανόμεθα, διακοψαντι <nobr><sub></sub></nobr> τὴν ἐκκλησίαν, καί τινας τῶν ἀδελφῶν εἰς ἀσεβείας καὶ βλασφημίας ἐλλκύσαντι, καὶ περὶ τοῦ Θεοῦ διδασκαλίαν ἀνοσιώτατην ἐπεισκυκλήσαντι, καὶ τὸν χρηστότατον κύριον ἡμῶν Ἰησοῦν Χριστὸν ὡς ἀνηλεῆ συκοφαντοῦντι, ἐπὶ πᾶσι δὲ τούτοις τὸ λουτρὸν ἀθετοῦντι τὸ ἅγιον, καὶ τήν τε πρὸ αὐτοῦ πίστιν καὶ ὁμολογίαν ἀνατρέποντι, τὸ τε πνεῦμα τὸ ἅγιον ἐξ αὐτῶν, εἰ καί τις ἦν ἐλπὶς τοῦ παραμεῖναι ἤ ἐπανελθεῖν πρὸς αὐτοὺς, παντελῶς φυγαδεύοντι.</b></p><p></p>
<br> <h4><center>EPISTOLAE IV, DIONYSII ALEXANDRINI EPISCOPI
AD SIXTUM II. PAPAM FRAGMENTUM. <small>[Note: <nobr><sub></sub></nobr> The Latin and Greek versions of the following letter are printed in parallel in Migne.]</small> <small>[Note: <nobr><sub></sub></nobr> </small><p><em>Dionysii Alexandrini fragmentum.</em> De hac epistola
Eusebius ita praeloquitur: Extat et quinta ejusdem
epistola ad Xystum Romanae urbis episcopum, in qua
postquam adversus haereticos multa disseruit, hujusmodi
quiddam sua aetate contigisse narrat. In ea autem
narrat Dionysius quod nuper contigerat, cum
baptisma publice ac sollemniter tradidisset. Unde
hanc epistolam paulo post Pascha, vel certe Pentecosten,
anni 258, scriptam esse colligitur. <strong>COUSTANT.</strong></p>
<p><em>Baptismum quo apud haereticos initiatus fuerat.</em> Rufinus
haec ita reddidit: Baptisma ab haereticis aliter
se suscepisse: quod tamen secundum ea, quae nunc
videret a nobis ministrari, nec baptisma duceret, eo
quod esset repleta plasphemiis omnis illa confessio.
Dionysii ejusque decessorum aevo in Alexandrina ecclesia,
ut baptismo non iterato susciperentur haeretici
usu receptum fuisse ex hoc loco evidenter conficitur.
<nobr><sub></sub></nobr> Illud quoque notandum, scrupulum homini de
<nobr><sub></sub></nobr> baptismo suo non ideo injectum, quia eum ab haereticis,
sed quia sub aliena forma, ut existimabat, suscepisset.
Baptisma enim aliis verbis aut rebus, quam
quae Christus praescripsit, numquam in Ecclesia pro
Christi baptismate, adeoque nec pro vero baptismo,
habitum est. Non aliter sentiebat Dionysii decessor,
etsi forsitan culpandus, quod hominem ab haeresi
venientem, qua ratione baptizatus esset, interrogare
neglexit. Hujusmodi incommodum ut caveretur deinceps,
anno 314, concilium Arelatense can. 8, constituit,
ut si ad Ecclesiam aliquis de haeresi venerit,
interrogent eum Symbolum, et si perviderint eum in
Patre et Filio et Spiritu sancto esse baptizatum, manus
ei tantum imponatur, ut accipiat Spiritum sanctum;
quod si interrogatus non responderit hanc Trinitatem,
baptizetur. <strong>COUSTANT.</strong></p>
<p><em>Verbis ac rebus.</em> Valesius, <em>verbis ac ceremoniis.</em> Hic
religioni est a graeco tantisper discedere. Quinam
<nobr><sub></sub></nobr> vero essent haeretici, quae res ac verba, quibus baptismum
administrabant, ut exposuisset Dionysius,
nemo non desideraret. Sed nec forte ipse ab eo, qui
de baptismo suo ambigebat, quidquam nisi generalibus
verbis ediscere potuerat. <strong>COUSTANT.</strong></p>
<p><em>Susceptione et gratia.</em> Christophors. <em>susceptione in
Ecclesiam.</em> Musculus simpliciter <em>susceptione:</em> quam
interpretationem sibi magis probari Valesius in notis
declarat; quia in baptismo Deus nos tamquam filios
suscipiat. Ipse in Eusebii textu praefert, <em>verissimaque
adoptione.</em> Nos autem hunc locum sic intelligendum
censemus, quasi legeremus, ut non modo <em>susceptione,</em>
qua gaudebat in Ecclesiam receptus, sed et <em>gratia,</em>
qua se privatum dolebat, <em>donaretur.</em> Ex hac Rufini
interpretatione, <em>Propter quod exorabat mundari
se et purificari ecclesiastico baptismate, ut et gratiam
consequi posset Spiritus sancti,</em> illum legisse liquet
<b>παραδοκῆς χάριτος,</b> sine media particula <b>καὶ.</b> Quae lectio
si vera est, latine vertendum erit <em>perceptione
gratiae.</em> <strong>COUSTANT.</strong></p>
<p><nobr><sub></sub></nobr> <em>Responderit amen.</em> His consentanea sunt ista Justini
martyris Apolog. 1, <em>Ubi absolvit</em> (sacerdos) <em>preces
et Eucharistiam perfecit, omnis populus, qui adstat,
succlamat dicens, Amen.</em> <b>Οὗ συντελέσαντος τὰς εὐχὰς καὶ τὴν εὐχαριστίαν, πᾶς ὁ παρὼν λαὸς παρευφημεῖ λέγων, Ἀμὴν.</b> Quocirca Justinianus imp. Novel. 137, c. 6.
<em>Jubemus,</em> inquit, <em>omnes episcopos et presbyteros
non in secreto, sed cum ea voce quae a fidelissimo populo
exaudiatur, divinam oblationem . . . . facere.</em> Et
mox, <em>Si solum benedicis spiritu, is qui idiotae locum
implet, quomodo tuae gratiarum actioni subjiciet sanctum
illud Amen?</em> Jam quidem superius pag. 157 not.
<em>b,</em> observavimus fideles sacerdoti eucharistiam sibi
tradenti, ac dicenti, <em>Corpus Christi,</em> aut <em>Sanguis
Christi,</em> respondere olim consuevisse <em>Amen.</em> At Dionysium
de responsione <em>Amen,</em> quae consecrationis
verbis subjiciatur, modo loqui orationis ejus series
persuadet. Ab eo certe dictum narrat, quem postea
ad altare percipiendae eucharistiae gratia inducit.
Jam vero antiquatum morem revocare privati non
<nobr><sub></sub></nobr> est: sed alterum diutino usu nunc receptum vir humilitatis
<nobr><sub></sub></nobr> ac pacis studiosus semper praetulerit. Satis
habebit, cum ad eum venerit sacrae liturgiae locum,
ubi antiqui respondere solebant <em>Amen,</em> eam fidem,
quam illi hac voce exprimebant, sincero mentis affectu
firmare, ut ex Ambrosii lib. de Myster. cap. 9,
consilio, quod os olim loquebatur dicens <em>Amen, hoc
est verum est,</em> nunc <em>mens intenta fateatur.</em> <strong>COUSTANT.</strong></p>
<p><em>Et manus ad suscipiendum.</em> Et hic usus, quo fideles
Christi corpus manibus excipere solebant, antiquatus
est, sed nulla lege abrogatus legitur. Eum
saltem ad saeculum sextum in Galliis perseverasse
Mabillonius noster lib. I <em>Liturg. Gallic.,</em> cap. 5, n. 25,
ex lib. X Gregorii Turon., cap. 8, colligit. <strong>COUSTANT.</strong></p>
<p><em>Renovare non ausus fuerim.</em> An Dionysio responderit
Xystus, ejusque scrupulum exemerit, nobis ignotum.
Forte etiam huic papae rescribendi opportunitatem
persecutio ac mors non multo post interveniens
sustulit. At eum, qui praescriptis a Christo verbis
baptizatus non fuisset, baptizandum esse superius allatus
<nobr><sub></sub></nobr> Arelatensis concilii canon 8, clare decidit. Quocirca
et Nicaenum concilium can. 19 Paulianistas ad
Ecclesiam venientes baptizari voluit; <em>quia</em> inquit Innocentius
epist. 16, ad Macedonas, cap. 10, <em>haeretici
illi in nomine Patris et Filii et Spiritus sancti minime
baptizabant:</em> adeoque nullum erat hujusmodi baptisma.
<em>Quis enim,</em> inquit Augustinus lib. VI de Bapt.
cont. Donat. c. 25, <em>nesciat non esse baptismum Christi,
si verba evangelica, quibus symbolum constat defuerint.</em>
Christi tamen generale praeceptum est, <em>Nisi quis
renatus fuerit ex aqua</em> etc.; nec cuiquam, ab Evangelii
praedicatione, salutem sperandam censet Ecclesia,
nisi qui hoc praeceptum re vel voto impleverit.
Quantumvis frequentarit quis fidelium coetus, ibique
corporis ac sanguinis Christi particeps fuerit, de
gratia Spiritus sancti ab eo percepta nemo certior
esse potest, quam de hoc munere tum Cornelio tum
sociis ejus indulto certus fuit Petrus: qui nihilominus
eos omnes, quos Spiritu sancto plenos conspiciebat,
<nobr><sub></sub></nobr> baptizandos esse non dubitavit, <em>ut nihil praetermissum
videretur,</em> inquit Cyprianus epist. 2, ad Steph.,
n. 1, <em>quominus per omnia divini praecepti atque Evangelii
legem apostolica magisteria servarent.</em> Nec ambigendum
mihi videtur, quin hoc ipsum Dionysio exploratum
fuerit. Inde igitur angebatur potius, quod cum
is, qui se rebus ac verbis aliis baptizatum dicebat,
nulla certa ratione istud comprobaret, baptismum
praeter apostolicam doctrinam iterare vereretur. Eum
nempe in se expertus est iterationis baptismi horrorem,
quem fidelium animis insitum esse postea Augustinus
lib. V de Bapt. cont. Donat. c. 5. testatus
est. Et in hac dubitatione aestuans, de homine praedicto
id sentire maluit, quod de aliis in Ecclesia non
baptizatis Cyprianus epist. 73, ad Jubaianum, sentire
se dixit: <em>Potens est Dominus misericordia sua indulgentiam
dare, et eos, qui ad Ecclesiam simpliciter</em>
(sine baptismo) <em>admissi, in Ecclesia dormierunt, ab
Ecclesiae suae muneribus non separare.</em> Subinde vero
formidinem hujusmodi Leo epist. 115, ad Neonem,
<nobr><sub></sub></nobr> levavit: ubi praemittens, <em>In primis itaque providere
debemus, ne dum speciem quamdam cautionis tenemus,
damnum regenerandarum incidamus animarum,</em> fatetur
quidem deinde, <em>inexpiabile esse facinus, lavacrum,
quod regenerandis semel tributum est, bis subire;</em> verum
mox nihilominus addit: <em>Sed in hoc</em> (quem vere
baptizatum nemo scit,) <em>nihil simile formidatur; quoniam
non potest in iterationis crimen venire, quod factum
esse omnino nescitur.</em> Porro de baptismo, cujus
causa Dionysius Xystum sibi consulendum duxerat,
illud certo constabat, eum ab haereticis fuisse collatum.
<nobr><sub></sub></nobr> Nec dubium quin si homo sic baptizatus Cyprianum
et eos, qui cum illo Africana in synodo convenerant,
adiisset, hunc baptizandum esse statim
decrevissent. Et inde igitur Dionysium cum iisdem
minime consensisse confirmatur. Hinc certe constat
hominem illum, qui baptizatus ab haereticis fuerat,
ab Heracla in Ecclesiam sine novo baptismo fuisse
admissum. Ipsevero Dionysius Heraclae in recipiendis
haereticis morem sequi se conceptis verbis profitetur.
<strong>COUSTANT.</strong>]</p> </center></h4><nobr><sub></sub></nobr> 
<br> <h4><center>De homine qui baptismo Ecclesiae initiari expetebat, cum baptismum aliis verbis ac rebus apud haereticos suscepisse se
diceret.</center></h4>
<p></p><p><nobr><sub></sub></nobr> Vere etenim, frater, consilio opus habeo, et sententiam
tuam expeto, ne forte halluciner, super negotio
quod mihi tale accidit. Quidam ex fratribus,
qui ad ecclesiam conveniunt, jam pridem pro fideli
habitus, et qui ante meam ordinationem, ac ni fallor,
ante ipsius quoque Heraclae episcopatum coetus fidelium
particeps fuerat, cum interfuisset baptismo eorum
qui nuper baptizabantur, et interrogationes responsionesque
audisset, ad me accessit flens et vicem
suam ingemiscens. Pedibusque meis advolutus, confiteri
atque dejerare coepit, baptismum quo apud haereticos
initiatus fuerat, non hujusmodi esse, neque
quidquam omnino habere cum hoc nostro commune:
quippe plenum fuisse impietatis et blasphemiae. Aiebatque
<nobr><sub></sub></nobr> animum suum acerbissimo doloris sensu compungi,
ac ne oculos quidem ad Deum attollere se
<nobr><sub></sub></nobr> audere, quod scelestis illis verbis ac rebus initiatus
fuisset. Quapropter exorabat, ut hoc purissimo lavacro
susceptione et gratia donaretur. Quod ego quidem
facere non sum ausus; sed diuturnam illi communionem
ad id satis fuisse dixi. Nam qui gratiarum
actionem audierit, et qui cum caeteris responderit
Amen; qui ad sacram mensam adstiterit, et manus
ad suscipiendum sanctum cibum porrexerit, atque
illum exceperit, et corporis et sanguinis Domini nostri
Jesu Christi particeps fuerit diutissime, eum adhuc
de integro renovare non ausus fuerim. Porro illum
<nobr><sub></sub></nobr> bono animo esse jussi, et cum firma fide ac bona
conscientia accedere ad Sancta, et participem eorum
fieri. Verum ille lugendi finem non facit, et ad mensam
accedere exhorrescit, vixque rogatus interesse
orationibus sustinet.</p><p></p>
<p></p><p><nobr><sub></sub></nobr> <b>Καὶ γὰρ ὄντως, ἀδελφὲ, συμβουλῆς δέομαι, καὶ γνώμην αἰτῶ παρὰ σοῦ, τοιούτου τινός μοι προσελτόντος πράγματος, δεδιὼς μὴ ἄρα σφάλλωμαι. τῶν γὰρ συναγομένων ἀδελφῶν πιστὸς νομιζόμενος ἀρχαῖος καὶ πρὸ τῆς ἐμῆς χειροτονίας, οἶμαι δὲ καὶ πρὸ τῆς τοῦ μακαρίου Ἡρακλᾶ καταστάσεως τῆς συναγωγῆς μετασχὼν, τοῖς ὑπὸγνον βαπτιζομένοις παρατυχὼν, καὶ τῶν ἐπερωτήσεων καὶ ἀποκρίσεων ἐπακούσας, προσῆλτέ μοι κλαίων καὶ καταθρηνῶν ἑαυτόν. Καὶ πίπτων πρὸ τῶν ποδῶν μου, ἐξομολογούμενος μὲν καὶ ἐξομνύμενος τὸ βάπτισμα, ὅ παρὰ τοῖς αἱρετικοῖς βεβάπτιστο, μὴ τοιοῦτον εἶναι, μὴ δὲ ὅλως ἒχειν τινὰ πρὸς τοῦτο κοινωνίαν· ἀσεβείας γὰρ ἐκείνο καὶ βλασφημιῶν πεπληρῶσθαι. Λέγων δὲ πάνυ τι τὴν ψυχὴν νῦν κατανενύχται, καὶ μὴ δὲ παῤῥησίαν <nobr><sub></sub></nobr> ἔχειν ἐπᾶραι τοὺς ὀφταλμοὺς πρὸς τὸν Θεὸν, ἀπὸ τῶν ἀνοσίων ἐκείνων ῥημάτων καὶ πραγμάτων ὁρμώμενος· <nobr><sub></sub></nobr> καὶ διὰ τοῦτο δεόμενος τὴς εἰλικρινεστάτης ταύτης καθάρσεως καὶ παραδοχῆς καὶ χάριτος τυχειν· ὅπερ ἐγῶ μὲν οὐκ ἐτόλμησα ποιῆσαι, φήσας αὐτάρκη τὴν πολυχρόνιον αὐτῷ κοινωνίαν εἰς τοῦτο γεγονέναι. ἐυχαριστίας γὰρ ἐπακούσαντα, καὶ συνεπιφθεγξάμενον τὸ ἀμὴν, καὶ τραπέζῃ παραστάντα, καὶ χείρας εἰς ὑποδοχὴν τῆς ἁγίας τροφῆς προτείναντα, καὶ ταύτην καταδεξάμενον, καὶ τοῦ σῶματος καὶ τοῦ αἵματος τοῦ κυρίου ἡμῶν Ἰησοῦ Χριστοῦ μετασχόντα ἱκανῷ χρόνῳ, οὐκ ἂν ἐξ ὑπαρχῆς ἀνασκευάζειν ἔτι τολμήσαιμι· θαρσεῖν δὲ ἐκέλευον, καὶ μετὰβεβαίας πίστεως, καὶ ἀγαθῆς συνειδήσεως τῇ μετοχῇ τῶν ἁγίων <nobr><sub></sub></nobr> προσιέναι. ὁ δὲ οὔτε πεντῶν πἀνεται· πέφρικέ τε τῇ τραπέζῃ προσιέναι· καὶ μόλις παρακαλούμενος συνεστάναι ταῖς προσευχαῖς ἀνέχεται.</b></p><p></p>
<br><nobr><sub></sub></nobr>
