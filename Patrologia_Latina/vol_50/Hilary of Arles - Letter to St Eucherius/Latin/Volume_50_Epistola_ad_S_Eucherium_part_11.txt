EPISTOLA
S. HILARII ARELATENSIS EPISCOPI AD S. EUCHERIUM EPISCOPUM LUGDUNENSEM. (C,S) 
   Domino beatissimo, merito suscepto et suscipiendo et
in Christo devinctissimo papae Eucherio episcopo Hilarius
episcopus.
Cum me libellos tuos mecum relaturum praecedentibus
litteris indicassem,  instantiam et exactionem
 pueri quem miseras lentare nullatenus potui.  Emisi
itaque florulenta beatitudinis tuae opera, non parum
anxius ne necdum  descripta tam jugiter, tam graviter,
ruentibus imbribus labefactarentur.  Percurri
ea semel tantum, universa miratus. Concedat Dominus
 ut speciosa haec in Christo  Instructionum nostrarum
gloriae tuae opera, te in paginis tuis duce,
aliquando  percenseam. Hoc unum precor, ne me
diu his Instructionibus fraudari feras; sed unum me
de juvenibus tuis,  quorum haec eruditioni ordinasti,
 habens, eo instantius habere me haec velis,  quo me
magis juventutis retia premunt. Memorem te mei
Dominus ad profectum Ecclesiae suae diu servet, beatissime
papa.<span class="text-blue-600 font-bold"