ADMONITIO IN LIBRUM S. PROSPERI CONTRA COLLATOREM.
Inter reprehensores doctrinae a sancto Augustino in libris contra Pelagianos, et praecipue in postremis propugnatae, celeberrimus doctissimusque erat Joannes Cassianus, presbyter et abbas Massiliae in Galliarum civitate non ignobili. Is, ut verisimilius apparet, e minori Scythia, quae una erat ex Thraciae provinciis, oriundus, circa annum forte 350 aut 360, et in uno ex monasteriis quae praesepi Bethleemitanae erant proxima educatus, et in humanioribus litteris non mediocriter eruditus, quem Prosper noster disputandi usu inter eos quibuscum degebat Massiliae, excelluisse agnoscit; post peragratam Aegyptum, auditosque praestantes Aegypti solitudinum incolas, cum ipse quoque aliquamdiu anachoreticam vitam duxisset, Constantinopolim profectus, a S. Joanne Chrysostomo in diaconum assumptus, tum ab ipso ad presbyterii honorem sublimatus, adita Roma, anno Christi 405, deinde circa annum saltem 415 Massiliam se recepit. Qua in urbe duo monasteria, virorum unum, mulierum alterum aedificans, in priori sancti Victoris nomine ex tunc ad haec tempora insignito, monachis praefuit. Quo in loco degens, rogante Castore episcopo Aptensis Ecclesiae in secunda Narbonensi, institutiones conscripsit regendis coenobitis a Castore institutis accommodatas. Has autem tum temporis scriptas patet, cum ferverent adhuc circa gratiam disputationes, quandoquidem jam tum Augustini doctrinae minus omnino quam par esset favere animadvertatur, erroneo hoc principio praeventus, salutis nostrae opus a nobis sumere initium, per bonae voluntatis meritum; quod subinde a Deo ad consummationem perducatur: hoc est discerni nos a nobis ipsis, habere aliquid quod non acceperimus, et proinde posse non in Domino, sed in nobis ipsis gloriari. Sed haec ab eo ante Innocentii aut Zosimi in Pelagianos latas sententias prolata merito conjicias, post quorum damnationem, non ausus fuisset cum hujusmodi haereticis affirmare, nihil aliud quam legem gratiae divinae auxilium dici posse.

Eodem auctore et oratore, etiam collationum spiritualium, quas cum Orientalibus monachis habuerat, seriem stylo committere suscepit. Harum decem primas, defuncto citius Castore amico suo, Leontio episcopo Forojuliensi, et Helladio nondum episcopo, nuncupavit. Septem sequentes precibus sanctorum Honorati Arelatensis et Eucherii Lugdunensis postea episcoporum victus composuit, anno serius 426. Quibus in Collationibus, inter multa aedificationi Lirinensium monachorum, quorum usibus destinabantur, utilissima, et iis laudibus, quibus a multis viris doctis et sanctis decoratus est Cassianus, dignissima, plura etiam sparsim, et maxime tota fere collatione decima tertia sancti Augustini circa gratiam doctrinae adversa leguntur.

Qua in re Cassianus periculosius errabat quam in caeteris, tum propter materiae dignitatem, tum propter temporum circumstantias. Pelagianorum enim errata Romae primum anno 418 damnata fuerant, tum statim a multis Orientalium partium conciliis, cum ille anno serius 426 collationem hanc decimam tertiam luci commisit: in qua quidem idem error specialius continetur, cujus jam in tertia collatione satis evidens vestigium deprehendebatur. Viro ergo tantae auctoritatis quantae Cassianus habebatur, in ipso disputationum fervore novum dogma inferente, quod quidem, observante Prospero, nec damnatae ab Ecclesia haeresi usquequaque conforme, nec doctrinae S. Augustini, qui Pelagianorum damnationis pars maxima fuerat, omni ex parte consentiens foret, fieri omnino non poterat, quin inde turbatio non modica enasceretur. Nec enim erat quod errores in collatione insertos in Chaeremonem abbatem, quem loquentem induxerat, rejiceret, quos ipse totis ulnis amplecti se ac probare testabatur. Id autem ei in votis erat cum Collationes evulgaret, ut proprios sensus suis depromeret, cum eorum quibus docendi munus commisisse simulabat doctrinam magnis praeconiis extolleret. Aliis quoque ex locis satis manifeste deprehendebatur, probata ab eo omnia Chaeremonis abbatis pronuntiata; quod quidem satis praestasse se ostendit, cum hanc doctrinam nec improbarit, nec objectione vel minima in dubium revocari posse demonstrarit.

Hinc contigit ut multi in Galliis nostris, maxime inter servos Dei, quo nomine solent designari monachi, qui Massiliae degebant, in Augustini doctrinam insurgerent; nec dubium istos Cassiani auctoritate in errores, cum aliis sui sequacibus inductos. Erant autem isti Massilienses monachi viri clari, et in omnium virtutum studio egregii, quorum apud plerosque tanta erat de probitatis contemplatione reverentia, ut hoc tutissimum sibi aestimarent, quod audirent eos, quorum auctoritatem sine judicio sequebantur, asserere. Hos inter eruditissimus habebatur Cassianus, qui etiam solus cogitata sua scriptis publicare non timuerat.

Hi autem in principio cautius agentes, tarditatem suam culpare maluerunt, quam non intellecta in Augustini elucubrationibus reprehendere; quidamque eorum lucidiorem super hoc atque apertiorem ejus expositionem voluerunt postulare. Patuit tamen postea non minus ex superbia, cui, omnium maxime patent quorum virtutes apud homines in pretio habentur quam ex naturali ignorantia aut infirmitate natas horum tenebras. Cum enim fortuito allatus esset in Gallias liber de Correptione et Gratia, quem instruendis Adrumetinis monachis anno 427 Augustinus destinaverat, quo in libro omnibus Massiliensium objectionibus, quasi ex industria respondebatur, cum ergo illi lucem hoc in libro affulgentem ad profectum suum convertere debuissent, et omnium dubitationum suarum nebulas disjicere; majori in veritatem quam antea exarserunt odio, hoc inter caetera objicientes, a nemine ecclesiasticorum tractatorum ante Augustinum Pauli loca ad sensum praedestinationis applicata: quod nulli magis competit quam Cassiano Graecorum libris innutrito, ex quibus potior objectionis hujus nasci poterat occasio.

Qua de re Prosper et Hilarius cum ad S. Augustinum litteras dedissent circa annum 428 aut 429, ille respondit libris de Praedestinatione Sanctorum et de Dono Perseverantiae. Quo animo libri illi a Gallis suscepti fuerint non patet; patet vero his non statim sepitas talium dissidiorum turbas.

Superstite adhuc Augustino, Rufino epistolam scripsit S. Prosper, in qua testatur se hoc de divitiis misericordiae Dei sperare, quod quos tunc libero falli arbitrio suo et ab humilitatis via patiebatur evagari, non usquequaque, neque in finem esset intelligentia fraudaturus, sed hunc ipsum in longinquiora progressum ideo ab eo tardius revocari, ut opus gratiae ejus majore gloria celebraretur, cum sibi etiam adversantium corda subdidisset, quibus de virtutum studio exortum erat periculum, et de morum probitate discrimen. Quod quidem postremum, an de Cassiano intelligi non debuerit merito dubitatur, quem caeteris longius a vero aberrare, si non dogmatibus, saltem tuendorum dogmatum suorum modo, constabat.

Augustino autem inter beatos assumpto, Prosper et Hilarius Coelestinum pontificem adierunt, delaturi querelas suas contra quosdam presbyteros qui dissensiones moverant in Galliis adversus doctrinam S. Augustini, nec ejus etiam famae parcentes. Unde in celebri illa responsione sua, quae supra edita legi potest, arguit Coelestinus, quod qui solo presbyteratus gradu eminebant, doctrinam Ecclesiae pro libito dijudicare non vererentur, et id sibi auctoritatis quod solis episcopis competeret arrogarent. Quibus forte verbis notabatur speciatim Cassianus: quod eo magis pronum est conjicere, quod primus inter episcopos ad quos dirigebatur haec epistola legatur Venerius Massiliensium episcopus ex Gennadio.

Nec tamen Coelestini litteris sedatae turbae, paxque reddita Ecclesiis Provincialium. Cum ergo Coelestino successor datus fuisset Xistus seu Sixtus III, quod contigit 26 Aprilis 432, ex Baronio, aut paucis post mensibus, necesse fuit S. Prosperum iterum stylo defensionem Augustini doctrinae, quae in odium adduci calumniosis scriptis non desinebat, suscipere. Et ut omnibus pateret quos in errores laberentur qui tanto doctori adversabantur, decimam tertiam Cassiani collationem evertere suscepit: qui quidem omnes Augustini adversarios doctrina superabat, nec scripta a se publicata diffiteri poterat. Hunc tamen ex nomine proprio indigitare noluit, sed libro titulum fecit Contra Collatorem, id est, contra auctorem Collationum. In vivis tunc superstitem fuisse Cassianum constat.

Haec vero maxime docuerat Cassianus, initium bonae voluntatis fideique aliquando ex Deo, aliquando vero ex homine ortum habere; agnoscenda in nobis virtutum semina; liberum arbitrium naturaliter posse ad bonum inclinari; hoc quidem aliquando a gratia praeveniri, ab ejus autem saepe motibus gratiae dona antecedi. Quae omnia sanctus Prosper Pelagianorum dogmatum consequia esse probat. Inde enim sequi gratiam secundum merita hominum dari; nec laesam peccato Adae hominum naturam; tales errores dudum cum Pelagianis dogmatibus in variis episcoporum synodis, et summorum pontificum epistolis decretisque in eos latis esse proscriptos; a sancto denique Augustino in scriptis plurimis a fundamentis evulsos et dissipatos. Unde Cassiani scripta apocryphis accensuit Gelasius papa circa annum 494, in concilio episcoporum Romae habito.

Ut ergo tanta lux concilietur tam egregio Prosperi nostri operi, quanta omnino potest; utile fore lectoribus visum est, si ipsam Cassiani collationem decimam tertiam [Note: Hanc Collationem Cassiani cum jam inter ipsius auctoris opera ediderimus, minime de novo recensendam eam putamus. Videsis igitur, lector, tomo nostro paulo superiori XLIX, ubi habetur cum aliis Collationibus. EDIT.] Prosperi responsioni totam praeire curaremus. Sine periculo enim, immo etiam non sine aliquo emolumento legetur opus se solo alias periculosum, si cum tam invicta eximii doctoris responsione conferatur.



S. PROSPERI AQUITANI DE GRATIA DEI ET LIBERO ARBITRIO [Note: In antiquissimo Corbeiensi codice ante annos fere nongentos scripto, titulus opusculi hujus est, Liber sancti Prosperi pro praedicatoribus gratiae Dei contra librum Cassiani presbyteri, qui praenotatur de Protectione Dei. In ms. Joliensi annorum ferme 500: Incipit liber Prosperi contra librum Cassiani presbyteri, qui praenotatur de Protectione Dei; id est, contra collationem tertiam decimam, habitam cum abbate Chaeremone. Editio Lugd. an. 1539: De Gratia Dei, divi Prosperi contra Cassianum Collatorem liber. Mogunt. anni 1524, et aliae subsequentes: Liber sancti Prosperi [Ven. Aquitani] de Gratia Dei et Libero Arbitrio, pro defensione, etc. Ven., cui est de Protectione Dei titulus.---Scriptus est liber contra Collatorem circiter annum Christi 432.] LIBER CONTRA COLLATOREM, ID EST, PRO DEFENSIONE S. AURELII AUGUSTINI, HIPPONENSIS EPISCOPI, CONTRA CASSIANI PRESBYTERI LIBRUM, QUI TITULO DE PROTECTIONE DEI PRAENOTATUR. [Note: Excutit duodecim definitiones Joannis Cassiani, de gratia et libero arbitrio, contentas collatione ipsius tertia decima easque, una excepta prima, omnino a catholica veritate dissidere docet: demonstrans Augustini reprehensores, et vana objicere, et recta impugnare, et prava defendere, ipsisque Pelagianorum jam peremptorum armis intestinum bellum moventes, Scripturis divinis simul, et ecclesiasticis imperatoriisque constitutionibus rebellare.] (C)
307 CAPUT I. Calumniatores doctrinae sancti Augustini eo ducunt, ut inimici gratiae credantur ab Ecclesia injuste damnati. Unde oriatur major necessitas eos refellendi.
Gratiam Dei, qua Christiani sumus, quidam dicere audent a sanctae memoriae Augustino episcopo non recte esse defensam, librosque ejus contra errorem Pelagianum conditos immoderatis calumniis impetere non quiescunt. Quorum intus interstrepens domestica malignitas non minus spernenda esset, quam foris latrans haeretica loquacitas; nisi ejectis extra ovile Dominicum lupis, 308 [Note: Sic. mss. Corb. Remig. et Jol. cum edit. Mogunt. Veneta, et app. Op. S. Aug.; editiones autem Lugd., Lov., Duac. et Colon., post vocem lupis, sub nomine ovium suffragarentur.] qui sub nomine ovium sunt (Matth. VII, 15) suffragarentur, essentque ejusmodi [Note: Mss. Remig. et Jol. cum edit. antiquioribus Mogunt. et Ven., ut nec ordo eorum, nec ingenia in Ecclesia despicienda videantur. Sola Lugdun., nec corda eorum in Ecclesia.] ut nec ordo eorum in Ecclesia, nec ingenia despicienda videantur. Siquidem habentes speciem pietatis (II Tim. III, 5) in studio, cujus virtutem diffitentur in sensu, trahunt ad se multos ineruditos, et non habentia [Note: Sic ms. Joliensis. At Lovaniensis editio, Antuerpiensis, Lugd., Duac. et Colon., spiritum discretionis. Moguntinensis vero omnium prima, quae anno 1524 ex ms. exemplari Benedictinorum montis S. Jacobi prodiit, habet spirituum discretiones; nec aliter ms. Corb. et edit. Ven. Alludit S. Prosper ad I Cor. XII, 10. Locum aliter legere est in Lugd. edit. et ms. Remig.: despicienda videantur; si quidem habentes speciem pietatis in studio . . . trahant ad se multos . . . conturbent: atque in eum statum . . . moliantur.] spirituum discretionem corda conturbant; atque [Note: Ms. Remig., Mogunt. et Ven., in eo statu.] in eum statum deducere causam Ecclesiae moliuntur, ut dum nostros affirmant non veraciter pro gratia [Note: Ms. Jol. cum Mog. et Ven. addit vocem fuisse.] fuisse locutos, inimicos gratiae persuadeant injuste esse damnatos. Non ergo negligendum est hoc malum, quod ab occultis [Note: Sic mss. Jol. et Corb. cum Mogunt., et Ven., et Aug. edit. nova. Alii, pravisque. Lov., Duac. et Colon., in margine, alias parvis.] parvisque seminibus augetur quotidie, et ab ortu suo latius longiusque distenditur; sed studendum est, in quantum Dominus adjuvat, ut fallacium calumniatorum hypocrisis detegatur, qui ex ipsa injuriae magnitudine, quam in uno [Note: In ms. Joliensi his verbis, in uno, subjicitur, id est, beato Augustino, quem summi pontifices laudaverunt. Sed suspicamur merum esse glossema scribae amanuensis.] cunctis, ac praecipue apostolicae sedis [Note: Lugd. editio, pontificatui.] pontificibus intulerunt, ab 309 indoctis et parum cautis excellentioris scientiae judicantur, et misero perversoque successu [Note: Ms. Remig. ac edit. Mog. et Ven., facili mendacio. Ms. Jol., facile pro facilem, aut facili.] facilem mendacio consensum eliciunt, quia reverentiam sibi praesumptione pepererunt. Nec enim, cum sint bonae opinionis viri, creduntur ullo modo tarditate intelligentiae, aut temeritate judicii, [Note: Edit. Mog. et Ven., insuper suae querelae conclamationem. Nec bene, ut videtur. Lugd. omisso in, superfluae querelae conclusione.] in superfluae querelae conclamationem potuisse prorumpere; ac non potius magno ingenio et vehementi [Note: Lugd. omittit vocem hanc, studio.] studio laborasse, ut subtilissimi tractatoris disputationibus comprehensis, censura [Note: Edit. Mogunt. et Ven., censura tunc districtior et. Haec omnia non leguntur in Lugd. edit.] nunc districtior et inspectio sagacior inveniret, quod antea securus favor et benignitas incuriosa non viderat.

2. Unde ergo [Note: Lugdun. editio, haec sententia.] haec diligentia tam severi emersit examinis? Unde in hanc austeritatem [Note: Sic August. append. cum ms. Corb. ac Mogunt. et Ven. Lugd., supercilium tam tetricae frontis armavit? Lovan., Duac. et Colon., supercilium tam tetricae frontis se armavit. Ms. Jol., supercilio se tetricae frontis armavit.] supercilium se tetricae frontis armavit, ut mensuras sensuum, pondera locutionum, numeros syllabarum insidiosus scrutator eventilet, magnumque se aliquid [Note: Ms. Joliensis, facere praesumat.] conficere praesumat, si catholico praedicatori notam erroris affigat? Quasi incognitum aliquod opus, et [Note: Edit. Ven., quo hactenus.] quod hactenus latuerit, impetatur: ac non illa his morsibus doctrina lanietur, quae novorum haereticorum commenta disjecit, et diabolicum tumorem Pelagianae elationis elisit. [Note: Ita ms. Jol. Item ms. Corb. Mogunt. edit. et Ven. exceptis his, et eo. At posteriores editiones habent, Viginti annis amplius; et omittunt, sunt quod. Augustinus porro contra Pelagianam haeresim pugnare anno Christi 412 coepit, scriptis ad Marcellinum libris de peccatorum Meritis ac de Baptismo parvulorum. Iste ergo S. Prosperi liber viginti et amplius ab hinc annis editus, merito refertur in annum circiter 432.] Viginti et eo amplius anni sunt, quod contra inimicos gratiae Dei catholica acies, hujus viri ductu pugnat et vincit. [Note: Sic Mogunt. Ven. et append. Aug., ex ms. Corb. Lugd., omisso Et, ut posteriores quoque omittunt. Vincit dico, quia non patitur respirare quod vincit: et in quorum excidium unum, cunctorum sacerdotum manu sententiam scripsit.] Et vincit, dico, quia non patitur respirare quos vicit, et in quorum excidium, unam cunctorum sacerdotum manu sententiam scripsit. Pulsi pontificio et communione privati, [Note: Lugd., Lovan., Duac. et Colon., quasi de felicitate nostrae victoriae. Ms. Joliensis omittit, quasi. Editio vero Mogunt. sequentem sententiam cum praecedente, ceu duo unius sententiae membra, connectit, et loco querantur, arment; habet, queruntur, armant. Idem exhibet et Veneta editio: at sensum hujus loci a praecedentibus distinguit comate et majori littera initio apposita.] querantur de felicitate nostrae victoriae, et arment in nos linguas suas, qui exsulare a veritate, quam cives esse Ecclesiae maluerunt: nostri autem concorporales [Note: Lugd., Lovan., Duac. et Colon., ac participes . . . . defensata. Ms. Jol. et Corb., Aug. edit., edit. Mogunt. et Ven. ut in textu.] et comparticipes gratiae 310 Christi, cur de his armis quibus communis fides est defensa, causantur (V. Constitutionem Valentiniani; infra append. pag. 272)? Cur bellum confectum retractant, et munitiones securae dudum pacis infirmant? An victores displicent, et victi placent; tantaque insolentia damnati foventur errores, ut pravitatis invidia, et [Note: Sola Lugd. editio, auctores displicent, caeteris praetermissis, tanta insolentia.] auctores nostri pulsentur et judices? An vero ita se [Note: Lugd. edit., novorum sensuum.] novorum censorum norma exactior temperavit, [Note: Mogunt. et Ven. edit., quod et nulla.] ut et nulla eorum quae excisa sunt, [Note: Ms. Joliensis, asserant . . . . respuant.] asserat, et quaedam ex his quae defensa sunt, respuat? Ecce salva catholicae pace victoriae, salva indissolubilium reverentia decretorum, parati sumus patronos doctrinae emendatioris audire, et circumcisas ab omni errore lineas [Note: Mogunt. et Ven., subtilissimas.] subtilissimae discretionis agnoscere. Constituatur [Note: Ms. Jol., in medium. Mogunt. et Ven., Constituant in medium; tum pergunt unius tenore sententiae, usque ad haec, loquacitas intemperanter effudit. Unius, etc. Eodem modo distinctum legitur in Lov. edit.] in medium, quod [Note: Manuscriptus Remigianus, quod de novis semper emersit. Jam tum emerserant aliae contra Augustinum quaestiones, quibus responderat in opusculis supra editis contra Gallos ac Vincentium, et ad excerpta Genuensium. Cum vero Cassiani, Augustini aemulorum antesignani, liber forte nondum ipsi innotuisset, aut meliora de ingenio alias optimo sperasset; nunc tandem refellendas suscipit Cassiani potissimum definitiones quae stylo editae in vulgus circumferri jam coeperant, et in quibus nova arte oppugnari videbatur doctrina S. Augustini.] de novis emersit ingeniis.


CAPUT II. Cur aggrediatur unius Cassiani potissimum definitiones. Cassiani prima definitio catholica. A quo postea incipit introduci definitio, qua docetur multos ad gratiam venire sine gratia.
1. Et ne ad obscurandam scientiam doctiorum, ea exagitare videamur, quae vulgus ignobile et procax ineptorum loquacitas intemperanter effundit; unius potissimum definitiones, quem non dubium est illis omnibus in sanctarum Scripturarum studio praestare, referemus. [Note: In edit. Mogunt. et Veneta, post referemus: Cujus decreta ob hoc solum interim oportet in medium adduci, quia utrum, etc. Hoc ipsum est etiam in ms. Corb., sed insertum post, oportet assumi: in eoque codice ante, Quas etiam ob hoc solas, praefixa est particula, alibi: qua indicatur alterum ex illis duobus dictis aliunde adscitum esse. In ms. Remigiano, Quarum alibi, quas etiam ob hoc solas interim in disceptationem oportet assumi, decreta ob hoc solum interim oportet in medium adduci. Ms. Joliensis, Quarum secreta ob hoc solum interim oportet in medium adduci.] Quas etiam ob hoc solum interim in disceptationem oportet [Note: Apud. Aug. ex ms. Corb., assumi.] assumere, quia utrum ita se habeant, non potest dubitari. [Note: Mss. Corb., Remig. et Jol., purgatae. Editiones Mog. et Ven., scripta enim sunt, et actoris sui editione purgata; referentes ad decreta.] Scriptae enim sunt, et auctoris sui editione publicatae: nec jam, an sint, quaerendum est; sed quid doceant, demonstrandum. Igitur 311 in libro cujus praenotatio est, de Protectione Dei, vir quidam sacerdotalis [Note: Lugd., Lov., Duac. et Colon. addunt, ordinis. Aberat a Corb., Mogunt. et Ven.] (Cassianus), qui disputandi usu inter eos, [Note: Ms. Jol., Mog. et Ven., cum quibus. Lugd. edit., quibuscum egit; aliae omnes, quibuscum degit.] quibuscum degit, excellit, abbatem quemdam (Chaeremonem) introducit de gratia Dei et libero arbitrio disserentem, cujus se per omnia probasse ac suscepisse ostendit sententiam: ut jam non cum illo nobis sit negotium, qui forte tales opiniones suas aut negando refutaret, aut corrigendo dilueret; sed cum isto, qui ad instrumentum inimicorum gratiae Dei, talem studuit proferre doctrinam.

2. [Note: Editio. append. Aug. tom. X, ex ms. Corb., Qui tamen, id est, Cassianus. Aliae omnes editiones, cum Jol. et Remig., Quae tamen: subaudi, doctrina.] Quae tamen inter initia disputationis a veritatis pietate non dissonat, et justo honorari praeconio mereretur, nisi praecipiti [Note: Edit. Lugd., lenique progressu, minus bene ut videtur.] laevoque progressu, ab inchoata rectitudine deviaret. Nam post comparationem agricolae, [Note: Ms. Jol., cujus formam. . . . viventis, forte, viventi.] cui formam sub gratia ac fide viventis aptavit, et cujus infructuosum esse dixit laborem, nisi per omnia Dei auxilio juvaretur, intulit definitionem [Note: Ms. Jol., definitionem catholicam.] catholicissimam, dicens: Quibus manifeste colligitur, non solum actuum, verum etiam cogitationum bonarum ex Deo esse [Note: Ms. Jol., principia.] principium: qui nobis et initia sanctae voluntatis inspirat, et virtutem atque opportunitatem eorum quae recte cupimus, tribuit peragendi (Jacob. I, 17). Omne enim datum bonum et omne donum perfectum desursum est, descendens a Patre luminum: qui et incipit quae bona sunt, et exsequitur, et consummat in nobis, [Note: Ms. Jol., dicente etiam apostolo Paulo, quia qui dat. Haec verba, dicente apostolo absunt ab edit. Mogunt. et Ven., in quibus continua oratione habetur post, et consummat in nobis, et panem ad manducandum praestat, et crescere facit fructus justitiae nostrae. In edit. Lugd., Lovan., Duac. et Colon., paulo aliter distinguitur haec sententia, scilicet: Qui dat semen seminanti, et panem ad manducandum; praestabit et crescere faciet fructus justitiae vestrae.] dicente Apostolo (II Cor. IX, 10), Qui dat semen seminanti, et panem ad manducandum praestabit, et crescere faciet fructus justitiae vestrae. Hic ne quis putaret nihil superesse quod per liberum ageretur arbitrium, non irrationabiliter adjecit quo probaret, non auferri illud his donis, sed potius roborari, nisi [Note: Sic ms. Joliensis, cum edit. Lovan., Duac. et Colon. et Aug. editio. At vero ms. Remig. cum Mogunt., Ven. et Lugd., revolutus. Quod in marginem rejectum in posterius editis, cum hac annotatione, vel si legas in masculino genere, adde, homo.] revolutum ad iniquitates suas, ab auxilio Dei se [Note: Sic ms. Jol. cum Mog., Ven. et August. edit. ex ms. Corb. Alii codices, se malit.] mallet avertere. Nostrum vero est, inquit, quotidie attrahentem nos gratiam Dei ut humiliter subsequamur, [Note: Sic legitur in ms. Joliensi, et in edit. Mogunt. et Ven. nec non in append. tom. X Aug. ex ms. Corb., excepto quod in Mog. et Ven. legitur cervices absque voce hac suas. In aliis vero edit. omisso, vel certe: ne dura cervice et incircumcisis auribus eidem resistentes, etc.] vel certe dura cervice et incircumcisis, ut scriptum est (Act. VII, 51), auribus eidem resistentes, per Jeremiam mereamur audire, 312 Numquid qui cadit non resurget? aut qui aversus est, non revertetur (Jerem. VIII, 4)? Quare ergo aversus est populus iste in Jerusalem, aversione contentiosa: induraverunt cervices suas, et noluerunt reverti? [Note: Sic ms. Jol. cum Mog., Ven. et edit. app. Aug. ex ms. Corb. Reliqui, Et infra.] Item infra, cum omnia virtutum studia Dei gratia indigere docuisset, probabiliter addidit, dicens (Collat. 13, c. 6): Quae omnia, sicut desiderari a nobis jugiter absque divina inspiratione non possunt, [Note: Ita ms. Jol. et edit. Mog. ac Ven. Caeteri, ita ne perfici. In eodem ms. Jol. supra omittitur, dicens.] ita nec perfici quidem sine ejus auxilio ullatenus queunt.

3. In septimo autem capitulo (Nunc est cap. 8), generalem volens ostendere gratiam Christi, quae nullum usquequaque [Note: Quidam codices, hominem.] hominum praetermittat, et rebelles quoque [Note: Ms. Corb., aversosque. Edit. Mog. et Ven., perversosque.] adversosque non deserat: Adest igitur, inquit, inseparabiliter nobis [Note: Hic Lovan., Duac. et Colon. addunt semper: quae vox abest a mss. Jol. Corb. et Remig. ac edit. Mog., Ven. et Lugd.] divina protectio, tantaque est erga creaturam suam pietas Creatoris, ut non solum comitetur eam, sed etiam praecedat [Note: Ms. Jol. caret hac voce, jugiter.] jugiter providentia. In quo potest videri, ob hoc comitem dixisse providentiam, quia [Note: Edit. Lugd., Lov., Duac. et Colon. addunt, etiam. Mss. Jol., Remig. et Corb. non addunt, nec edit. Mog. et Ven.] etiam deserentes se plerumque non deserat; vel quia omnes quos praevenit, eosdem subsequatur. [Note: Editiones Mogunt. et Ven., Sequitur enim. Alii codices, autem.] Sequitur autem dicens: Qui cum in nobis ortum quemdam bonae voluntatis inspexerit, illuminat eam [Note: Sic legitur in mss. Corb., Remig. et Jol. ac in edit. Mog., Ven. et Lugd. At edit. Lugd., Duac. et Colon. addunt hic, confestim; deinde habent, atque confortat, et incitat ad salutem. Idem habetur etiam in append. August. non omisso, confestim.], atque confortat, atque dirigit ad salutem, incrementum tribuens ei, quam vel ipse plantavit, [Note: Editiones Mogunt. et Ven., vel quae nostro conatu videtur emersisse.] vel nostro conatu viderit emersisse. Et hic potest adhuc dicere, illius se ortum bonae voluntatis significasse, cujus a Deo [Note: Ms. Joliensis, sunt plantata.] sint plantata vel inspirata principia: quia ab illuminatis jam cordibus [Note: Sic mss. Corb., Remig. et Joliens., cum edit. Lugdun. et append. August. At vero Mog., Ven., Lov., Duac. et Colon., possunt . . . . esse dicuntur. Edit. Aug., dicantur.] possint salubres prodire conatus, qui ideo ipsius hominis proprii esse dicantur, quia jam bonorum conatuum acceperit facultatem, eorumque semina ad suum referantur auctorem.

[Alias. CAP. III.] 4. Sed et in capitulo nono subdidit, [Note: Sic mss. Jol., Corb. et Remig. atque edit. Mogunt. et Ven., excepto quod Mogunt. habet et dicit. Edit. Lugdun., Lovan., Duac. et Colon., Sed capitulo nono subdit, et dicit.] et dixit: Unde non facile humana ratione discernitur, quemadmodum Dominus petentibus tribuat, a quaerentibus inveniatur, aperiatque pulsantibus: et rursus inveniatur a non quaerentibus se, [Note: Edit. Mogunt. et Ven., ut palam appareat inter illos, qui illum non rogabant.] palam appareat inter illos qui illum non interrogabant; 313 tota die expandat manus suas ad populum non [Note: Edit. Lugdun., non credentem, sed contradicentem, absque voce, sibi; resistentes a longe positos vocet.] credentem sibi et contradicentem, resistentes ac longe positos vocet (Isai. LXV, 1), invitos attrahat ad salutem, peccare cupientibus, explendae copiam subtrahat [Note: Mss. Corb. et Remig. ac edit. Mogunt. et Ven., voluptatis.] voluntatis, ad nequitiam properantibus benignus obsistat. Jam hic quasi per inscrutabilem diversitatem introducitur definitio, [Note: Ms. Remigianus, qua doceatur.] qua docetur multos ad gratiam venire sine gratia, et hunc affectum petendi, quaerendi, [Note: Ita mss. Corb. et Jol. cum Mog. Ven. et app. tom. X Aug. Alii addunt, atque.] pulsandi, habere quosdam de vigilantia liberae voluntatis; quae tamen in aliis tanta aversione obcaecata perhibetur, ut nullis cohortationibus sit revocabilis, nisi per vim trahentis invita ducatur. Quasi [Note: Edit. Lugd. sola, in toto. Sed male, ut patet ex aliis codicibus et sensu loci totius.] non toto multiformis gratiae opere hoc in omnium agatur animis, ut ex nolentibus fiant volentes; aut quisquam ex his qui jam judicio rationis utuntur, possit fidem nisi voluntate suscipere. [Note: Editiones Mogunt. et Ven., Sed quid tam ineptum est, quam dicere, quod quisquam ad participationem gratiae tendat invitus. Caeteris praetermissis, usque ad, Cito ergo.] Unde tam ineptum est dicere, quod quisquam ad participationem gratiae tendat invitus, quam asserere quod ullus ad eam non Spiritu Dei veniat incitatus.

5. Cito ergo hic disputator praemissae definitionis oblitus est, cito a sententia sua [Note: Ita ms. Jol. et ex ms. Corb. Aug. edit. cum Mogunt. et Ven. Posteriores editiones, instabilitate et levitate discessit.] instabili levitate dissensit. Dixerat enim regulariter, Non solum actuum, verum etiam cogitationum bonarum ex Deo esse principium (Vide supra, cap. 2, n. 2). Et ne hoc de doctrina extrinsecus adhibita deberet intelligi, vigilanter addiderat: [Alias CAP. IV.] Qui nobis et initia sanctae voluntatis inspirat, et virtutem atque opportunitatem eorum quae recte cupimus, tribuit peragendi. [Note: Edit. Lugd., Omne enim datum optimum. Lov., Duac. et Colon. omisso, enim: Omne datum optimum et donum. Mss. Jol. et Corb. et edit Mogunt. et Ven. ut in textu.] Omne enim datum bonum, et omne donum perfectum desursum est, descendens a Patre luminum, qui et incipit quae bona sunt, et exsequitur et consummat in nobis. Doctor catholice, cur professionem tuam deseris? Cur ad [Note: Sic mss. Corb. et Jol. At editiones omnes, famosam, quarum plures in margine ex conjectura notant, fumosam.] fumosam falsitatis caliginem, relicta serenissimae veritatis luce, devolveris? Quod in petentibus, quaerentibus, pulsantibusque miraris, cur non eidem gratiae, quae desideratur, ascribis? Vides bonos conatus, pia studia, et dubitas esse [Note: Lugd. editio sola, Dei bona.] Dei dona? [Note: Editiones Mogunt. et Ven., Latuerat.] Latuerit opus gratiae, donec fides insita cogitationis claudebatur arcano: at ubi supplex oratio, ubi diligens inquisitio, ubi [Note: Ms. Joliensis omittit verbum apparet; deinde post pauca, quare non ex aequalitate operis. Melius alii ut in textu.] apparet crebra pulsatio, quare non ex qualitate operis subministrationem intelligis incitantis?


314 CAPUT III. Cassianus nec cum Pelagianis, nec cum Catholicis plene concordat: dum errando asserit alios per gratiam, alios per legem et naturam justificari. Definitio tertia Cassiani: Appetitum virtutum habere hominem a se ipso. Refellitur ex antea confessis in prima definitione.
[Alias CAP. V.] 1. [Note: Sic ms. Remigiano-Remensis, cum edit. Lugd., Lovan., Duac. et Colon. At ms. Corb. et ex eo edit. August. append. item ms. Joliensis cum edit. Mogunt. et Ven., Et satis te armas contra Pelagianorum calumnias.] Et satis te contra Pelagianorum calumnias praecavere existimas, si quod in universitate vocatorum sentiendum est, id nobis [Note: Ms. Joliensis, importune.] in portione concedas. Sed nec cum haereticis tibi, nec cum catholicis [Note: Editio Lugdun., plena discordia est.] plena concordia est. Illi in omnibus justis hominum operibus, liberae voluntatis tuentur exordia: nos bonarum cogitationum ex Deo semper credimus prodire principia: tu informe nescio quid tertium, et utrique parti inconveniens reperisti, quo nec inimicorum consensum acquireres, nec in nostrorum intelligentia permaneres [Alias CAP. VI]. Quomodo autem non advertis, [Note: Ms. Joliensis, damnatitium te in illud incidere, quo, velis nolis.] te in illud damnatum incidere, quod, velis nolis, convinceris dicere, Gratiam Dei secundum merita nostra dari; cum aliquid praecedere boni operis ex ipsis hominibus, propter quod gratiam consequantur, affirmas? Non enim nullius meriti haberi potest petentis fides, quaerentis pietas, pulsantis instantia: praecipue cum omnes ejusmodi, et accipere et [Note: Edit. Lovan., Duac. et Colon., et venire. Melius mss. Corb., Remig. et Jol., cum Mogunt. et Ven., et invenire.] invenire, et intrare dicantur. In quo superfluum, immo impium est, sic velle meritis ante gratiam existentibus locum facere, ut non ex toto verum sit quod ait Dominus, Nemo venit ad me, nisi Pater, qui misit me, attraxerit eum (Joan. VI, 44): [Note: Haec verba, quod nullatenus diceretur, quae aberant ab editis omnibus, restituenda credidimus, solius etiam auctoritate ms. Joliensis, loci sensu id exigente.] quod nullatenus diceretur, si cujusquam sine Dei illuminatione esset credenda conversio; aut ullo modo se voluntas hominis ad Deum sine Deo posset extendere: qui eum vocatum ad Filium [Note: Editiones Mogunt. et Ven., post vocem trahit, omisso, non, resistentem invitumque compellit, et ex invito volentem facit. Ms. Joliensis, vocatum ad Filium non resistentem trahit, invitumque compellit, si ex invito.] trahit; non resistentem invitumque compellit, sed ex invito volentem facit, et quibuslibet modis infidelitatem resistentis inclinat; ut cor audientis, obediendi in se delectatione [Note: Ms. Joliensis, genita.] generata, ibi surgat, ubi premebatur; ibi discat, [Note: Edit. Mog. et Ven., ubi ignorat, omittuntque haec, inde fidat, unde diffidebat; inde velit unde nolebat.] ubi ignorabat; inde fidat, unde diffidebat; inde velit, 315 unde nolebat. Etenim Dominus dabit [Note: Ms. Remigianus, benignitatem.] suavitatem, et terra nostra dabit fructum suum (Psal. LXXXIV, 12). [Alias CAP. VI.] Sed videamus qualia subsequantur (Collat. 13, c. 9): Cui autem [Note: Ms. Joliensis, non facile pateat: melius absque negatione. Editiones Mogunt. et Ven., Cum autem facile pateat, etc . . . . . Deus est qui operatur in nobis et velle et perficere pro bona voluntate nostra, et hoc non ex nobis. In edit. append. August. ex ms. Corb. legitur, pro bona voluntate vestra; et supra edit. Lugd., Lovan., Duac. et Colon., reddit unicuique.] facile pateat, quomodo salutis summa nostro tribuatur arbitrio? de quo dicitur, si volueritis et audieritis me, quae bona sunt terrae manducabitis (Isai. I, 19). Et quomodo non volentis neque currentis, sed miserentis est Dei (Rom. IX, 16)? Quid etiam sit illud, quod Deus reddet unicuique secundum opera ejus (Matth. XVI, 17); et, Deus est qui operatur in vobis et velle, et perficere, pro bona voluntate (Philip. II, 13): et hoc non ex vobis, sed Dei donum est: non ex operibus, ut ne quis glorietur? [Note: Editio Lovan., Ecce tamquam collecta de Scripturis, quasi alterno sibi sensu adversa collidit.] Et caetera quae collecta de Scripturis, quasi alterno sibi sensu adversa collegit, ut donis gratiae studium humanae committat industriae; et omnium hominum divisione facta, alii sint quos gratia Dei salvet, alii quos lex et natura justificet. Sed lex potest, ne quid mali fiat, jubere; a malo autem non potest liberare. Notum facit mandatum, sed obediendi non praestat affectum: [Note: Mss. Remig. et Joliensis, cum edit. Mogunt. et Ven., qui est occidens.] nisi quod est occidens per imperium litterae, fiat vivificans per spiritum gratiae.

[Alias CAP. VIII.] 2. Post haec concludit, dicens (Ibid.): Nisi quod in his omnibus et gratia Dei, et libertas nostri declaratur arbitrii, [Note: Abest et a mss. Corb. et Jol. et edit. Lugd., Mog. et Ven.; quae duae posteriores sic habent, quia etiam suis . . . . . potest extendi, semper vero a Domino indiget adjuvari. Suffragatur ms. Joliensis.] et quia etiam suis interdum motibus homo ad virtutum appetitus possit extendi, semper vero a Domino indigeat adjuvari. Et ubi est, quod regulari definitione praemissum est: Non solum actuum, verum etiam cogitationum bonarum ex Deo esse principium, qui et incipit quae bona sunt, et exsequitur, et consummat in nobis (Vide supra, cap. 1, n. 4)? Ecce hic etiam si bonis coeptis necessarium Dei fateris auxilium: ipsos tamen laudabiles motus appetitusque virtutum, remota gratia Dei, nudae libertati ascribis arbitrii: ut boni salubresque conatus nequeant quidem proficere, nisi Deus adjuvet; [Note: Editi plerique, possunt tamen. Ven., possint tamen esse, etiamsi non a Deo incipiente inspirentur.] possint tamen, etiamsi non a Deo inspirentur, incipere.


316 CAPUT IV. Contra Cassianum probatur, nec desiderium sanitatis haberi sine gratia. Quarta Cassiani definitio: Per naturae bonum aliquando bonarum voluntatum prodire principia. Refellitur, tam ex prima sua definitione, quam ex Apostolo, cujus locus iste, Velle enim adjacet mihi, a prava interpretatione vindicatur.
1. Deinde, ut evidentius definias, quid homo ex libero arbitrio habeat quid sumat [Note: Ita mss. Corb., Jol. et Remig. cum edit. Mogunt. et Ven., Lugd., Lov., Duac. et Colon., ex gratia Dei.] ex gratia, addis, et dicis (Collat. 13, c. 9): Nec enim cum voluerit quis, sanitate perfruitur, aut de aegritudinis morbo, pro arbitrii sui desiderio liberatur. Doces ergo, non posse quidem hominem per semetipsum apprehendere sanitatem, sed habere eum a semetipso desiderium sanitatis; et sua tantum sponte venire ad medicum, non etiam hoc ipsum medici esse, quod veniat. Quasi vero anima ipsa non langueat, et corpori suo remedium sana prospiciat. Atqui totus homo ex ipsa et cum ipsa in profundum miseriae [Note: Ms. Jol. omittit hanc vocem, suae.] suae decidit, [Note: Mogunt. et Ven., ubi eum; caeteri, ubi eam, referentes ad animam, non ad hominem, de quo proxime sermo erat.] ubi eam, priusquam a medico notitiam suae calamitatis accipiat, jacere delectat, amantem [Note: Edit. Lugd. sola omittit vocem hanc, semper.] semper errores suos, et amplectentem falsa pro veris (Ibid.). Cujus prima salus est, ut sibi incipiat displicere, et vetustatem suae debilitatis odisse: sequens vero est, ut et sanari desideret, et a quo sananda sit, noverit (Vide respons. ad 6 object. Gallorum). [Note: Ms. Jol., curationem ejus. Ms. Remig., curationem illius, et paulo post edit. Mog., quia aegram sanaturus est; ubi ms. Jol., qui eum gratia.] Quae curationem ipsius sic praecedunt, ut ei ab illo, qui aegram sanaturus est, inserantur: ne, cum [Note: Ita mss. Corb., Remig. et Joliensis, cum edit. Mogunt. et Ven. At posteriores editiones, cum ei ullo modo haec inesse possint: et statim ms. Jol. merito videatur salvatus, scilicet, homo.] ei nullo modo haec frustra inesse possint, merito videatur salvata, non gratia.

2. Deinde adjicis (Ibid.): Ut autem evidentius clareat, etiam per naturae bonum, quod beneficio Creatoris indultum est, nonnumquam bonarum voluntatum prodire principia, quae tamen, nisi a Deo dirigantur, ad consummationem [Note: Ms. Joliensis omittit hanc vocem, virtutum, habetque, non possint.] virtutum pervenire non possunt. Apostolus [Note: Sic mss. Corb., Remig. et Jol., cum edit. append. Aug., Mogunt. et Ven. At Lugd., Lovan., Duac. et Colon., testatur.] testis est, dicens: Velle enim adjacet mihi, perficere autem bonum non invenio (Rom. VII, 18). Falso ergo secundum hanc definitionem ante dixisti, Non solum actuum, verum etiam cogitationum bonarum ex Deo esse principium; qui et incipit quae bona sunt, et exsequitur, et consummat in nobis. Sed hoc nullo modo ex aliqua parte potest esse falsum: cui nequaquam inferri 317 contraria debuerunt; ut quod recte professus es ex gratia incipere, id postea [Note: Edit. Mogunt. et Ven., firmares.] confirmares per naturae bonum et per liberum arbitrium nos habere. [Note: Ms. Jol. Mog. et Ven., Dicit quidem Apostolus.] Dixit quidem beatus Apostolus: Velle enim adjacet mihi, perficere autem bonum non invenio (Rom. VII, 18). [Note: Ms. Jol., sed itidem dixit. Edit. Mog. et Ven., sed idem dicit.] Sed idem dixit: [Note: Editi Mogunt. et Ven., Quia non idonei sumus. Edit. Lugd., Lovan., Duac. et Colon., non quod.] Non quia idonei simus cogitare aliquid [Note: Ms. Jol., ex nobis quasi ex nobis. Ms. Remig., ex nobis, quasi a nobis ipsis. In Lugd., Lov., Duac. et Colon., aliquid ex nobis ipsis.] a nobis quasi ex nobis ipsis, sed sufficientia nostra ex Deo est (II Cor. III, 5). [Note: Ms. Joliensis. Et iterum.] Et idem dixit: Deus est enim qui operatur in vobis et velle, [Note: Posteriores editiones Lugd., Lovan., Duac. et Colon., et perficere habent, loco, et operari, quod legitur in ms. Corb. edit. append. Aug. Mogunt. et Ven. Quae duae scribunt nobis, pro vobis.] et operari pro bona voluntate (Philip. II, 13). Non ergo apostolus sibi contrarius est. Sed cum donatum nobis fuerit bonum velle, non statim invenimus et facere, nisi petentibus, quaerentibus, atque pulsantibus, qui dedit desiderium, praestet effectum. Vox [Note: Haec vox namque abest a mss. Corb., Remig. et Jol., necnon a Mogunt. et Ven.] namque ista dicentis: Velle enim adjacet mihi, perficere autem bonum non invenio (Rom. VII, 18), vocati est, [Note: Haec verba, et jam desiderantur in Lugd., Lov., Duac. et Colon. Leguntur in mss. Corb., Remig. et Jol., nec non in edit. Mogunt. et Ven.] et jam sub gratia constituti: qui condelectatur quidem legi Dei secundum interiorem hominem, sed videt aliam legem in membris suis, repugnantem legi mentis suae, et captivantem se in lege peccati (Rom. VII, 22 et 23): et quamvis acceperit scientiam recte volendi, virtutem tamen in se non invenit [Note: Ita emendamus ex ms. Joliensi. Reliqui omnes, eorum quas optat operandi: minus congrue, ut videtur.] ea quae optat operandi; donec pro bona voluntate quam sumpsit, mereatur [Note: Sic legimus in mss. Corb., Remig. et Joliensi, nec non in edit. Mogunt. et Ven. Posteriores autem editiones post, quam sumpsit, ferebant, mereatur invenire qui faciat.] virtutum facultatem invenire quam quaerit.


CAPUT V. Definitio quinta Cassiani: Simul suscipiendas esse sententias contrarias; et illam quae bonam voluntatem nasci ex gratia, et illam quae ex bona voluntate gratiam pendere dicit. Opinio Cassiani catholicis perinde atque Pelagianis errorem affingit. Refellitur ex definitionibus summorum pontificum et conciliorum.
[Alias CAP. IX.] 1. Post haec ponis plurima testimonia, quibus nunc validum, nunc infirmum liberum arbitrium demonstretur: quasi quidam sint, qui propriis viribus impleant, quod alii facere, [Note: Sic mss. Corb., Remig. et Jol. cum edit Mog. et Ven. Editiones Lugd., Lov., Duac. et Colon., Deo non adjuvante non possunt.] nisi Deo adjuvante non possunt; 318 aut ob aliud homo accipiat praeceptum, nisi ut divinum quaerat auxilium. Concludis ergo, et dicis (Collat. 13, cap. 11): Et ita sunt haec quodammodo [Note: Editiones Mog. et Ven., indiscreta, permista, atque confusa; et post aliquot lineas iidem codices, Multi enim haec credentes singula.] indiscrete permista atque confusa, ut quid ex quo pendeat, inter multos magna quaestione volvatur: id est, utrum, quia initium bonae voluntatis praebuerimus, misereatur nostri Deus; an quia Deus misereatur, consequamur bonae voluntatis initium. Multi enim singula haec credentes, ac justo amplius asserentes, variis sibique contrariis sunt erroribus involuti. Ecce, ut tibi videtur, [Note: Sola Lugd. editio, quae confusa erant.] quae erant permista, discreta sunt; et quae explicari non poterant, absoluta. [Note: Ms. Jol. et edit. Lugd., Duos enim sibi contrarios definis errores; tum sola Lugd. editio, quibus inter liberum arbitrium et gratiam contentiose disputantes, quid tenendum sit, implicentur.] Duos enim esse sibi contrarios definis errores, quibus qui inter liberum arbitrium et gratiam quid tenendum sit nesciunt, implicentur. Et in uno [Note: Ms. Joliensis, constituisti eos, etc. Ms. Remig. post pauca, procul dubio.] constituis eos qui dicunt, ideo nostri misereri Deum, quia ex nobis praebita sint bonae initia voluntatis; significans sine dubio Pelagiani dogmatis sectatores, [Note: Editio Lugd., qui dicunt gratiam dari secundum merita nostra: omissis caeteris omnibus quae interjacent in aliis codicibus.] qui dicunt, gratiam Dei secundum merita nostra dari: in alio autem illos ponis, qui dicunt, [Note: Edit. Lugd. sola, ex misericordia a Deo.] ex misericordia Dei bonarum voluntatum prodire principia; eos intelligi volens, qui inimicos gratiae debellarunt. Si ergo error est, initia bonae voluntatis non adjuto divinitus homini ascribere, et error est confiteri quoniam praeparatur voluntas a Domino, [Note: Ms. Joliensis, quo dirigendi sumus? Utrumque vitemus.] quo dirigendi sumus, ut utrumque vitemus?

2. Si utrumque, inquis, sequamur, nos nulli errori [Note: Edit. Lov., Duac. et Colon., acquiescemus.] acquiescimus. Tu nos subdis duobus, et geminas, sicut intelligis, pravitates: dividendo damnas, miscendo justificas. Hac lege, [Note: Sic mss. Corb., Remig. et Jol. ac editi Mog. et Ven. Alii, ac regula.] hac regula poteris praedicare, quod tam errent [Note: Ms. Joliensis, qui dicunt numquam esse fallendum, quam qui definiunt semper esse fallendum.] qui dicunt, semper esse fallendum, quam qui definiunt numquam esse fallendum (Notatur 17 Collat. Cassiani, in qua docet quandoque esse licitum mentiri); sed ut in neutro peccetur, utrumque sectandum: [Note: Editio Lugd. sola, quia nec semper declinanda sit severitas, caeteris omissis.] quia nec semper declinanda falsitas, nec semper negligenda sit veritas. Fallit te prorsus opinio tua. De duobus malis unum fieri bonum non potest: unam virtutem duo vitia non gignunt: unum verum duo falsa non faciunt. [Note: Editio Lugd., Quae enim paria sunt, merito non minuuntur, etc. Aliae editiones, paria sunt merito. Mog. et Ven., merito paria sunt.] Quae enim merito paria sunt, 319 non minuuntur coeundo, sed crescunt. Non itaque oportuit eos, qui bonarum voluntatum initia ex Dei asserunt inspiratione generari, ea sententia reprehendi, qua arguuntur qui ad haec liberum arbitrium putant sibi sine ope gratiae posse sufficere. Harum enim definitionum una ab Ecclesia expugnata est, [Note: Ms. Jol., altera defensa.] alia defensa: nec eis ullo modo hujus novi foederis congruit pactum, qua catholica sit corruptior, [Note: Ms. Joliensis omittit particulam, quam.] quam Pelagiana correctior.

[Alias CAP. X.] 3. Multi, inquis, singula haec credentes ac justo amplius asserentes, [Note: Editio Lugdun., variis sibi contrariis, omisso que.] variis sibique contrariis sunt erroribus involuti. Placet igitur tibi, cum haereticis catholicos, cum victis damnare victores: et eos erroris nota adurere, qui errorem ab Ecclesia depulerunt? Secundum quippe tuam censuram, qua sanctarum et fidelium voluntatum [Note: Ita mss. Corb., Remig. et Jol. cum edit. Mogunt. et Ven., Lov., Duac. et Colon., asseris non in omnibus hominibus ex Deo esse principium. Lugdun. vero, ex Deo habuisse principium.] non in omnibus hominibus ex Deo vis esse principium (quasi multum gratiae tribuas, si hoc eam in quorumdam operari mentibus acquiescas), erravit papa INNOCENTIUS [Note: Edit. Mogunt. et Ven., beatissimi Petri.] et Petri sede dignissimus, qui cum de istis loqueretur qui in libero arbitrio gloriantur: «Nam quid, inquit (Epist. 29 nostro tomo XX), nos de eorum posthac rectum mentibus aestimemus, [Note: Edit. Mog. et Ven., Numquid. . . . qui sibi putant debere. Ven., qui sibi putant deberi. Lugd. et posteriores, Nam quid, inquit, nos de eorum post haec rectum mentibus existimemus, qui sibi reputant deberi.] qui sibi se putant debere, quod boni sunt?» Et iterum cum de primi hominis scriberet lapsu: «Liberum enim, inquit, arbitrium olim ille perpessus, dum suis inconsultius utitur bonis, cadens in praevaricationis profunda demersus [Note: Has voculas, est et ex Innoc. Epistola tom. II operum August. addimus. Aberant a codicibus Prosperianis, excepta editione Veneta: quae habet, surgere possit.] est, et nihil quemadmodum exinde surgere posset, invenit; suaque in aeternum libertate deceptus, [Note: Mss. Corb. et Jol., hujus ruinae latuisset oppressu. Sic etiam Lugd. edit. Mogunt., hujus injuriae latuisset oppressu. Lugd., Duac. et Colon., hujus ruina jacuisset oppressus.] hujus ruinae jacuisset oppressu, nisi eum post Christi pro sua gratia [Note: Editi. Mogunt., Ven. et Colon., revelasset: minus commode. Lugd. editio, Nisi eum post sua gratia revelasset divinus adventus.] relevasset adventus.» Erraverunt ORIENTALES EPISCOPI, in quorum judicio Pelagius, eos qui dicunt gratiam Dei secundum merita nostra dari, ut catholicus posset videri, anathematizare compulsus est (Vide lib. de Gestis Pelagii c. XIV, 33-35). Erraverunt [Note: Ms. Joliensis, Africanorum episcoporum concilia.] AFRICANA episcoporum CONCILIA, quae decretis suis constituerunt, utrumque Dei donum esse, et scire quid facere debeamus, et diligere ut faciamus: ut aedificante charitate, scientia non possit inflare, quia sicut de Deo scriptum est, [Note: Ita. ms. Remig. conformiter textui concilii. In ms. Joliensi omittuntur haec, ille est qui docet hominem scientiam, ita de eo scriptum est. Item in editionibus Mogunt. et Ven. In Lugdun. vero habetur, Quia sicut de Deo scriptum est: Ille est qui docet hominem scientiam: caeteris praetermissis. In Lovan., Duac. et Colon. eadem leguntur: caetera ut in textu.] Qui docet hominem scientiam (Ps. XCVIII, 10); 320 ita scriptum est (I Joan. IV, 7): Charitas ex Deo est (Carthag. concil. can. 4 et 5; infra app. p. 272). Erraverunt DUCENTI QUATUORDECIM SACERDOTES, qui in epistola quam suis constitutionibus [Note: Ms. Corb. et Lugd. editio, protulerunt.] praetulerunt, [Note: Ita mss. Jol., Corb. et Remig. Caeteri codices, ita apostolicae sedis. . . . sunt allocuti. Mog., sunt locuti.] ita ad apostolicae sedis antistitem beatum Zosimum sunt locuti: «Constituimus, in Pelagium atque Coelestium per venerabilem episcopum Innocentium de beatissimi apostoli Petri sede prolatam manere sententiam, donec apertissima confessione fateantur, gratia Dei per Jesum Christum Dominum nostrum, non solum ad cognoscendam, verum etiam ad faciendam justitiam, nos per actus singulos adjuvari; ita ut sine illa [Note: Mss. Jol. et Remig., nihil verae justaeque pietatis. Edit. Mog. et Ven., nihil verae, justae, sanctaeque pietatis.] nihil verae sanctaeque pietatis habere, cogitare, dicere, agere valeamus. Erravit sacrosancta beati Petri sedes, quae ad universum orbem papae ZOSIMI ore sic loquitur: Nos tamen instinctu Dei (omnia enim bona ad auctorem suum referenda sunt, unde nascuntur), ad fratrum et coepiscoporum nostrorum conscientiam universa retulimus.» Erraverunt [Note: Edit. Mog. et Ven., Africae episcopi. Lugd., Lovan., Duac. et Colon., Africani. Ms. Corb., Remig. et Joliensis, Afri episcopi.] AFRI EPISCOPI ad eumdem papam Zosimum rescribentes, eumque in sententiae [Note: Ita ex ms. Corb. append. tom. X Aug. et edit. Mog. et Ven. Ms. Jol., in sententiae suae. Posteriores editiones, in sententiae hujus. Edit. Ven., in sententiae suae hujus, salubritate laudantes dicunt.] suae hujus salubritate laudantes, cum aiunt: «Illud vero quod in litteris tuis, quas [Note: Sic mss. Corb., Remig. et Jol., cum edit. Mog. et Ven., excepto quod illae editiones habent, praemittendas. Caeteri codices, ad universos.] ad universas provincias curasti esse mittendas, posuisti, dicens, Nos tamen instinctu Dei (omnia enim bona ad auctorem suum referenda sunt, unde nascuntur), ad fratrum et coepiscoporum nostrorum conscientiam universa retulimus: sic accepimus dictum, ut illos qui contra Dei adjutorium extollunt humani arbitrii libertatem, districto gladio veritatis, velut cursim transiens, amputares. Quid enim tam libero fecisti arbitrio, quam quod universa in nostrae humilitatis conscientiam retulisti? Et tamen instinctu Dei factum esse, fideliter sapienterque vidisti, veraciter fidenterque dixisti. Ideo utique, quoniam praeparatur voluntas a Domino, et ut boni aliquid agant, paternis inspirationibus suorum ipse tangit [Note: Ms. Joliensis, corda fidelium.] corda filiorum (Prov. VIII, sec. LXX). Quotquot enim Spiritu Dei aguntur, hi filii sunt Dei (Rom. VIII, 14). Ut nec nostrum sentiamus deesse arbitrium, et in bonis quibusque [Note: Editiones plures, ac voluntatis. Particulam ac non habent mss. Corbeienses, Remig. et Joliensis, nec editiones Lugd.] voluntatis humanae singulis motibus, magis illius valere non dubitemus 321 auxilium.» Videsne regulas tuas invictarum constitutionum soliditate confractas, [Note: Editio Lugdunensis, et in fido instructore.] et in fidei structura pravas [Note: Ita mss. Corb., Remig. et Jol., cum edit. Mogunt. et Ven. At editiones Lugd., Lovan., Duac. et Corb., ruinosasque juncturas.] rimosasque juncturas, velut Jerichuntinos muros, ad sacerdotalium tubarum ruisse concentum (Josue VI, 20)?


CAPUT VI. Cum ea quaestio, quae est de sanctarum origine voluntatum, contra Pelagianos clare definita sit; male Cassianus, errantium arma colligens, contendit liberum arbitrium auferri per gratiam: cum per eam potius formetur, regatur et ordinetur.
[Alias CAP. XI.] 1. Cum enim de sanctarum origine voluntatum, et fidei charitatisque principiis, inter nostros et Pelagianos quaestio versaretur, non ancipiti victoria, nec dubio [Note: Mss. Remig. et Joliensis, direptum.] diremptum est fine certamen; ut adhuc nobis de iniquissima [Note: Editio Lugd. sola, hujus febris tuae.] hujus foederis tui pace tractandum sit. Prostrata est inimica acies, bellum [Note: Editiones Lugdun., Lovan., Duac. et Colon., confractum est.] confectum est, victores sumus per illum qui fecit potentiam in brachio suo, qui dissipavit superbos mente cordis ipsorum, deposuit potentes de sede, et exaltavit humiles, esurientes implevit bonis, et divites dimisit inanes (Luc. I, 52 et 53): per illum, qui faciens misericordiam cum patribus nostris, memor fuit testamenti sancti sui, [Note: Ms. Remig. cum edit. Mogunt. et Ven., et jusjurandum.] et jurisjurandi quod juravit ad Abraham patrem nostrum, daturum se nobis, ut sine timore de manu inimicorum nostrorum liberati, serviamus ipsi in sanctitate et justitia in conspectu ejus omnibus diebus nostris (Ibid., 71); per illum, qui dedit nobis victoriam per Jesum Christum Dominum nostrum (II Cor. XV, 57): per illum, a quo non spiritum hujus mundi accepimus, sed Spiritum qui ex Deo est, ut sciamus quae a Deo donata sunt nobis (I Cor. II, 12). Quid de elisarum argumentationum ratiunculis fracta studes arma colligere? Quid cineres exstincti dogmatis refovendo, deficientis fumi nidorem in redivivam flammam conaris accendere? [Alias CAP. XII.] Non est periculum [Note: Edit. Duac. et Colon. in margine notabant pro lectione diversa, ex libero arbitrio. Mss. Remig. et Joliensis cum edit. Lugd. legunt, gratia Dei, absque ex.] liberi arbitrii ex gratia Dei, nec voluntas aufertur, cum in ipsa bene velle generatur. Nam si ideo non putanda est nostra, quia formatur, regitur, ordinatur, imbuitur: spoliantur libertate filii Dei [Note: Edit. Lugdun., quia qui aguntur.] qui aguntur Spiritu Dei (Rom. VIII, 14); perdunt vigorem rationalis animi, et omni voluntariae devotionis 322 laude privantur, quibus datur Spiritus sapientiae et intellectus, consilii et fortitudinis, scientiae ac pietatis, et timoris Domini (Isai. XI, 2). Prorsus qui his reformationibus se non putant indigere, de veteris morbi consuetudine in phrenesim [Note: Edit. Lugd., transeunt. . . . . sed si repromissionis sunt filii, quiescunt, et sanantur. Lovan., Duac. et Colon., transeunt, sed si repromissionis sunt filii, quiescent et sanabuntur.] transierunt: respuunt remedium, clamant, insaniunt, reluctantur; sed si promissionis sunt filii, quiescent, et sanabuntur.


CAPUT VII. Cassianus contrarias definitiones confundens, exemplis colorare nititur quod intendit, hoc posse quosdam per liberum arbitrium, sine adjutorio Dei, quod quidam, nisi Deo cooperante non possint. Refellitur ex Scripturis, et probatur, ut Matthaei et Pauli, sic Zacchaei, et latronis in cruce conversionem esse pariter ex gratia.
[Alias CAP. XIII.] 1. Sed jam videamus quid inferat sobrietas disputantis; qui ut vitium vitio pelleret, [Note: Haec verba, et errorem errore curaret, non leguntur in mss. Remig. et Jol. nec in edit. Mogunt. et Ven.] et errorem errore curaret, contrarias sibi definitiones nova arte confudit; utque hoc compositionis suae poculum securis auditoribus propinaret, exemplis voluit colorare quod miscuit. Ait enim (Collat. 13, cap. 11): Si enim dixerimus, nostrum esse bonae principium voluntatis, quid fuit in persecutore Paulo? quid in publicano Matthaeo? quorum unus cruori ac suppliciis innocentium, [Note: Edit. Mogunt. et Ven. alter.] alius violentiis ac rapinis publicis incubans, attrahitur ad salutem. Sin vero gratia Dei semper inspirari bonae voluntatis principia dixerimus: quid de Zacchaei fide? quid de illius in cruce latronis pietate [Note: Lugd. et hac posteriores, dicemus, cum mss. Remig. et Joliensi.] dicimus; qui desiderio suo vim quamdam regnis coelestibus inferentes, specialia vocationis monita praevenerunt?

2. Per istam ergo [Note: Loco bonorum, quod legitur in mss. Corb., Remig. et Jol., nec non in edit. Mogunt. et Ven. Lovan. et posteriores habent, quorumdam. Lugd. vero editio, horum principiorum; omittitque haec, quorumdam tardiore obedientia, etc.] bonorum principiorum dissimilitudinem probare nititur, hoc posse quosdam per liberum arbitrium, sine adjutorio Dei, quod quidam nisi Deo cooperante, non possint: et hoc vult de quorumdam tardiore obedientia et quorumdam sequaciore consensu intelligi. Quasi ubi dura infidelitas Deo subditur, et Evangelio, quod diu impugnavit, repente succumbit, ibi mutationem hominis dextera operetur Excelsi (Psal. LXXVI, 11): ubi autem [Note: Sic mss. Corb., Remig. et Joliensis, cum edit. Mogunt. et Ven. At posteriores Lugd., Lovan., Duac. et Colon. et aliae, post tranquillam cohortationem solum, veros mores, sine ulla haesitatione. Lugd. tamen supra, pro Quasi . . . operetur, habet Quod . . . operatur.] tranquillam cohortationem solumve rumorem, sine haesitatione diffidentiae, docilis auditor amplectitur, bonum talis conversionis 323 humanae sit tantummodo voluntatis. Quasi vero potentia [Note: Sic mss. Corb., Remig. et Jol. cum Mogunt. et Ven. At his posteriores editiones, potentia gratiae Dei eos tantum ad Filium attrahat. Ms. Jol., tamen potentia Dei Patris . . . tremere fecerit.] Dei eos tantum ad Filium attrahat, quos aut voce increpaverit, aut poena obtriverit, aut terrore tremefecerit; illorum autem mentibus nihil suae virtutis admoveat, qui ad promissiones Redemptoris sui spe alacri et avido desiderio cucurrerunt. Sed Veritas dicit: Nemo venit ad me, nisi Pater qui misit me, traxerit eum (Joan. VI, 44). Si ergo nemo venit, nisi attractus, omnes [Note: Lugd., Lovan., Duac. et Colon., omnes quocumque modo veniant, attrahuntur.] qui quocumque modo veniunt, attrahuntur. [Alias CAP. XIV.] Trahit [Note: Edit. Lugd., Lovan., Duac. et Colon., igitur. Edit. Mog. et Ven., itaque ad Dominum. Ms. Jol., Trahit namque.] itaque ad Deum contemplatio elementorum, omniumque quae in eis sunt ordinatissima pulchritudo. Invisibilia enim ejus, a creatura mundi, per ea quae facta sunt intellecta conspiciuntur (Rom. I, 20). [Note: Sic ms. Corb. et edit. Mog. et Ven., nisi quod relationes habent, non relatores. Ms. Jol. sic distinguit, Trahunt rerum gestarum relatores animum audientis. Inflammant narrantes. Ms. Remigiano-Remensis, Trahunt rerum gestarum cognitio, et divinorum operum relatores. At editi Lugd. et eo recentiores, Trahit rerum gestarum cognitio, et divinorum operum relaturae animum audientis inflammant.] Trahunt rerum gestarum relatores; animum audientis inflammant narrantes laudes Domini et virtutes ejus, et mirabilia ejus quae facit (Psal. LXXVII, 4). Trahit timor: Principium enim sapientiae timor Domini (Prov. I, 7; Psal. CX, 10). Trahit laetitia, quoniam, Laetatus sum in his quae dicta sunt mihi, in domum Domini ibimus (Psal. CXXI, 1). Trahit desiderium: quoniam, Concupiscit et deficit anima [Note: Vocem istam, mea, habent mss. Remig. et Jol. cum Mog. et Ven.] mea in atria Domini (Psal. LXXXIII, 3). [Note: Sic ms. Corb. ex quo edit. append. tom. X Aug. ac Mogunt. cum Ven. et ms. Remigiano. At ms. Joliensis, Trahunt divinae lectiones. Editi Lugd., Lovan., Duac. et Colon., Trahit delectatio lectionis.] Trahunt delectationes: Quam dulcia enim faucibus meis eloquia tua, super mel et favum ori meo (Psal. CXVIII, 103). Et quis perspicere aut enarrare possit, [Note: Mss. Corb., Remig. et Jol., per quos affectus. Mogunt. et Ven., quo affectu visitatio Dei ducat hominem: caeteri codices excusi, per quot affectus, etc., ut in textu.] per quos affectus visitatio Dei animum ducat humanum, ut quae fugiebat, sequatur; quae oderat, diligat; quae fastidiebat, esuriat; ac subito commutatione mirabili, quae clausa ei fuerant, [Note: Edit. Lugd. et recentiores, sint aperta. Mss. tres, cum Mog. et Ven., fiant aperta.] fiant aperta; quae onerosa, sint levia; quae amara, sint dulcia; quae obscura, sint lucida? Haec autem omnia operatur unus atque idem Spiritus, dividens singulis prout vult (I Cor. XII, 14). Quoniam Deus qui dixit de tenebris [Note: Edit. Mog. et Ven., lucem splendescere, ipse illuxit . . . . . in faciem. Mss. Corb. et Remig. habent etiam hoc, in faciem.] lumen splendescere, ipse illuxit in cordibus nostris, ad illuminationem scientiae claritatis Dei in facie Christi Jesu (II Cor. IV, 6), id est, in manifestatione Filii sui, qui est [Note: Sic mss. Corb. et Remig. cum edit. Mogunt. et Ven. At ms. Jol. et edit. Lugd., Lovan., Duac. et Colon., in sinu Patris.] in gloria Patris.

3. Qui ergo illuxit in corde Matthaei publicani 324 et Pauli tunc Ecclesiam persequentis, ipse et in corde Zacchaei, et in corde crucifixi cum Domino latronis illuxit: nisi forte otiosa Domini vox fuit, cum Zacchaeum, qui quaerebat [Note: Sic mss. Corb., Remig. et Jol. cum edit. Mog. et Ven. Alii codices, videre eum.] videre Jesum quis esset, compellare dignatus est dicens: Zacchaee, [Note: Ms. Joliensis, festinans, descende.] festina, descende; quoniam hodie in domo tua oportet me manere (Luc. XIX, 5); et non [Note: Ms. Joliensis, sibi praeparaverit: ut supra dixerat, otiosa vox Domini fuerit.] sibi praeparavit ejus animum, cujus elegit hospitium. Denique cum murmurarent omnes, [Note: Ita mss. Corb., Remig. et Jol., nec non Mog. et Ven. Aliae editiones, quod ad virum. In ms. Joliensi abest vox haec, hospitari.] cur ad virum peccatorem introisset hospitari, et [Note: Editiones Lugd., Lovan., Duac. et Colon., omisso et ante Zacchaeus. . . . . cum fraudata promitteret.] Zacchaeus jam poenitentiam agens, dimidio bonorum suorum in pauperes erogato, redditurum se in quadruplum fraudata promitteret, Dominus ait: Hodie salus huic domui facta est, [Note: Editio Lugd., quia ecce hic filius Abrahae.] quia hic est filius Abrahae. Et ne lateret causa hujus salutis, adjecit: Venit autem filius hominis [Note: Ms. Jol. conformiter textui sacro, Venit enim quaerere, et salvum facere. Alii omnes, Venit autem salvum facere et quaerere, ordine inverso.] quaerere et salvum facere quod perierat: ut quem agnoscebamus salvum factum, [Note: Editio Lugd. omittit haec, sciremus a quaerente praeventum.] sciremus a quaerente praeventum. In latronis quoque justificatione, etiamsi nulla operantis gratiae [Note: Edit. Mog. et Ven. cum ms. Remig., intelliguntur.] intelligerentur indicia, nonne cum omnibus credentibus etiam ipsum acciperemus attractum? dicente Domino: Omnia mihi tradita sunt a Patre meo (Luc. X, 22); et, cum exaltatus fuero a terra, omnia traham ad me (Joan. XII, 32)? [Note: Edit. Mog. et Ven., Inter omnes autem. Edit. Lugd. in fine, doceat.] Inter omnia autem, hunc vel traditum esse, vel tractum, etiam ipsius confessio docet; qui cum aliquamdiu blasphemasset in [Note: Ms. Jol. omittit hic vocem, Christum. Lugd., postea est imitatus.] Jesum Christum, repente est mutatus, [Note: Edit. Mog. et Ven., et dicit. Ms. Jol., dum veneris.] et dixit: Domine, memor esto mei, cum veneris in regnum tuum (Luc. XXIII, 42). Sed unde in uno homine tanta compugnantium vocum sit orta diversitas, instruat nos [Note: Hae voces, beatus apostolus, leguntur in mss. Corb., Remig. et Jol., nec non in edit. Mogunt. et Ven.] beatus Apostolus, et dicat: Nemo in Spiritu Dei loquens, dicit anathema Jesu; et nemo potest dicere Dominum Jesum, nisi in Spiritu sancto (I Cor. XII, 3). Ut non dubitemus in ejusdem hominis voluntate, et de proprio [Note: Ita mss. Corb. et Remig. cum Mog. et Ven. In Lugd. utrobique omittitur vox haec fuisse, in recentioribus posteriori loco.] fuisse quod blasphemavit, et de Spiritu sancto fuisse quod credidit. Frustra igitur disputator iste, [Note: Sic mss. Corb. et Remig. ac edit. Mogunt. et Ven., qui tamen duo pro varietatem habent veritatem. Lugd. editio cum recentioribus, omisso ad, inscrutabilem unius gratiae varietatem ad argumentum definitionis suae voluit aptare. Editio quaedam ex recentioribus, et augmentum definitionis suae, quod similiter legere est in Coloniensi. Ms. Jol., augmentum suae voluerit definitionis aptare.] ad inscrutabilem unius gratiae varietatem, argumentum definitionis suae voluit 325 aptare; ut portio justificatorum solius voluntatis suae motibus ad Christum venire credatur, portio autem reluctans [Note: Sic. mss. Corb., Remig. et Jol., cum Mog. et Ven. Reliqui, trahatur, et invita compellatur.] trahi, et invita compelli: cum Deus sit qui operatur omnia in omnibus (I Cor. XII, 6), sive alios sic, alios autem sic attrahere velit, ad quem nemo, nisi aliquo modo attrahatur, venit.


CAPUT VIII. Definitio sexta Cassiani: Liberum arbitrium et gratiam pariter suscipi debere; id est, ita ut pari modo conferre ad salutem credantur. Divinae auctoritates de gratia afferuntur: daturque ratio quare voluntas non auferatur per gratiam.
[Alias CAP. XV.] 1. Post haec [Note: Edit. Lugd., Lovan., Duac. et Colon., subjicit.] subjicit testimonia sacrae Historiae, quibus ostendit observantiam mandatorum Dei, consummationemque virtutum divinae gratiae deputandam (Collat. 13, c. 11): quod et nos promptissime confitemur. Et commemoratis exemplis de Balaam, quem volentem [Note: Edit. Lugd., Lovan., Duac. et Colon., Israelitis.] Israeli maledicere Deus in benedictionis verba transtulerit (Num. XIII); et de Abimelech, qui peccare non permissus sit [Note: Ita mss. Corb., Remig. et Joliensis, cum edit. Mogunt. et Ven. Lugd. et hac posteriores, in Saram. Idem contigisse narratur Abimelecho erga Saram Geneseos cap. XX, et erga Rebeccam cap. XXVI.] in Rebeccam (Gen. XXVI); et de Joseph a fratribus vendito, quorum malam voluntatem in bonum Deus [Note: Ms. Joliensis cum edit. Mogunt. et Ven., vertit.] verterit (Genes. XXXVII): recurrit ad confirmationem definitionis suae, ut liberum arbitrium, quod gratiae se dicit jungere, a parte quadam humani generis, quantum in ipso est, auferat, et in quadam parte constituat, dicens: Haec enim duo, id est, [Note: Edit. Mogunt. et Ven., id est gratia et liberum arbitrium. Lugd. caret voce id est, habetque cum caeteris, vel gratia, vel liberum arbitrium.] vel gratia, vel liberum arbitrium, sibi quidem invicem videntur adversa; sed [Note: Ms. Joliensis, utrumque concordat, et utrumque.] utraque concordant, et utraque nos pariter debere [Note: Edit. Duac. et Colon., suspicere. . . . collegimus: hoc ultimum cum Lugd. et Lov. commune habentes.] suscipere pietatis ratione colligimus: ne unum horum homini subtrahentes, ecclesiasticae fidei regulam excessisse videamur.

2. [Note: Sic mss. Corb., Remig. et Jol., cum Mogunt. et Ven. At Lugd., Lovan., Duac. et Colon. hic etiam, ut in serie, Ecclesiastica regula est.] Ecclesiasticae fidei regula est, praedicante Apostolo: Nemo potest dicere Dominum Jesum [Note: Mss. Corb. et Remig. cum Mogunt. et Ven. addunt hic vocem Christum, quae abest a caeteris et textu Apostoli Graeco et Latino.], nisi in Spiritu sancto (I Cor. XII, 3). [Note: Tota haec sententia: Ecclesiastica regula est; Quid autem, etc., usque ad, quasi non acceperis, exciderat ab editione Lugd.: legitur in aliis omnibus.] Ecclesiastica regula est: Quid autem habes quod non accepisti (I Cor. IV, 7)? 326 Si autem accepisti, quid gloriaris, quasi non acceperis? Ecclesiastica regula est: Gratia Dei sum id quod sum, et gratia ejus in me vacua non fuit, sed plus omnibus illis laboravi; non autem ego, sed gratia Dei mecum (I Cor. XV, 10): et, Misericordiam consecutus sum, ut fidelis essem (I Cor. VII, 25). Ecclesiastica regula est: Habemus [Note: Mss. Remig. et Jol. cum Mogunt. et Ven. addunt autem, quod a caeteris aberat. Iidem codices et ms. Corb., ut sublimitas virtutis sit Dei, quod legitur in textu: pro quo Lugdun. et eo recentiores, ut sublimitatis sit virtutis Dei. Prioribus concinit textus Graecus Apostoli.] autem thesaurum istum in vasis fictilibus, ut sublimitas virtutis sit Dei, et non ex nobis (II Cor. IV, 7). [Note: Haec iterum sententia omnis abest a Lugd. In Lovan., Duac. et Colon., abest vox forte. Mss. Remig. et Jol. pro salvati estis, habent, salvi facti estis.] Ecclesiastica regula est: Gratia salvati estis per fidem, et hoc non ex vobis, Dei enim donum est; non ex operibus, ne forte quis extollatur (Ephes. II, 8). Ecclesiastica regula est: In nullo terreamini ab adversariis, quae est illis causa perditionis, [Note: Edit. Lugd., nobis autem.] vobis autem salutis, et hoc a Deo: [Note: Ita mss. Corb. cum edit. Mogunt. et Ven. Ms. Joliensis, Vobis enim donatum est pro Christo. Ms. Remig., Vobis enim donatum est a Christo. Lugd., Vobis datum est per Christum. Lovan., Duac. et Colon., Quia vobis datum est per Christum.] quia vobis donatum est pro Christo, non solum ut in eum credatis, sed etiam ut patiamini pro eo (Philip. I, 28). Ecclesiastica regula est: [Note: Edit. Mogunt. et Ven., Cum metu et tremore. Plures codices, cum tremore et timore. Mss. Corb., Remig. et Jol. ut in textu.] Cum timore et tremore vestram ipsorum salutem operamini. Deus enim est qui operatur [Note: Editi Mogunt. et Ven., in vobis, ut apud Apostolum. Alii codices, in nobis.] in nobis et velle et operari pro bona voluntate (Philip. II, 12). Ecclesiastica regula est: Non quia idonei sumus cogitare aliquid [Note: Mss. Jol. et Remig., a nobis, quasi ex nobismetipsis. Lugd., Lovan., Duac. et Colon., ex nobis, quasi ex nobis ipsis.] a nobis, quasi ex nobis, sed sufficientia nostra ex Deo est (II Cor. III, 5). Hanc regulam firmat [Note: Edit. Mogunt. et Ven., confirmat Dominus: et infra, datum fuerit; absque voce ei.] Dominus dicens, Nemo potest venire ad me, nisi datum fuerit ei a Patre meo (Joan. VI, 66): et, Omne quod dat mihi Pater [Note: Ms. Jol. cum edit. Mogunt. et Ven., ad me veniet.] venit ad me (Ibid., 37): et, Sine me nihil potestis facere (Joan. XV, 5, 16): et, Non vos me elegistis, sed ego elegi vos (Luc. X, 22): et, Nemo novit Filium, nisi Pater; neque Patrem quis novit, nisi Filius, et cui voluerit Filius revelare (Matth. XI, 27): et, Sicut Pater [Note: Ms. Joliensis addit hic, suscitat mortuos et. Caeteri codices non addunt.] vivificat mortuos, ita et Filius quos vult, vivificat (Joan. V, 21): et, Beatus es, Simon Barjona, quoniam caro et sanguis non revelavit tibi, sed Pater meus, qui in coelis est (Matth. XVI, 17).

3. Hac regula nulli hominum aufertur voluntas; quia virtus gratiae non hoc in voluntatibus operatur ut non sint, sed ut ex malis bonae, et ex infidelibus sint fideles; [Note: Sic mss. Corb., Remig. et Jol., cum edit. Mogunt. et Ven. At Lugd., Lovan., Duac. et Colon., et qui ex semetipsis erant tenebrae, lux efficiantur in Domino: quod mortuum erat vivificetur, quod jacebat erigatur, quod perierat inveniatur.] et quae ex semetipsis erant tenebrae, lux efficiantur in Domino; quod mortuum erat vivificatur, quod jacebat erigitur, quod perierat invenitur. [Note: Editiones Mogunt. et Ven., Hoc in omnibus invenitur prorsus hominibus, qui eruuntur . . . . dilectionis Dei. Hoc sine cujusquam exceptione personae, etc.] Hoc in omnibus prorsus hominibus qui eruuntur de potestate 327 tenebrarum, et transferuntur in regnum Filii dilectionis Dei, sine cujusquam exceptione personae, agere credimus gratiam Salvatoris. Quia, sicut hic idem probabiliter, sed non stabiliter definivit, dicimus atque defendimus, Non solum actuum, verum etiam cogitationum bonarum ex Deo esse principium, qui nobis et initia sanctae voluntatis inspirat, et virtutem atque opportunitatem eorum quae recte cupimus, tribuit peragendi. Omne enim [Note: Mss. Corb., Remig. et Jol., datum bonum. Ita et supra, cap. 2; caeteri, datum optimum.] datum bonum, et omne donum perfectum desursum est, descendens a Patre luminum (Jac. I, 17): qui et incipit quae bona sunt, et exsequitur; et consummat in nobis. In qua sententia si auctor ipsius permaneret, ecclesiasticam regulam non excederet; neque simul et libero arbitrio [Note: Editiones Lugdun. et ea posteriores, offensus. Melius mss. Corb., Remig. et Jol., cum Mogunt. et Ven., infensus: qui videlicet liberum arbitrium, quantum in ipso est auferre videatur.] infensus, et gratiae Dei esset ingratus: quorum [Note: In edit. Lugd. non legitur vox duorum. In eo et Lov., Duac. et Colon., pro dicit operatum, legitur judicat operatum In eodem Lugd., in illo se liberum arbitrium, in isto gratiam sustulisse.] duorum dum unum in Paulo et Matthaeo, aliud in Zacchaeo et latrone indicat operatum, non intelligit in illis se liberum arbitrium, in istis gratiam sustulisse.


CAPUT IX. Contra Cassianum probatur ex Scripturis et Ecclesiae definitionibus, initium bonae voluntatis esse ex gratia. Primus homo, creatus absque vitio, et potens in bono perseverare si vellet, libero arbitrio discessit a bono: in quo post peccatum nihil remansit, nisi quod ad temporalem pertinet vitam. In quam profundum malum tota humana natura demersa sit illius praevaricatione. Definitio septima Cassiani: Adamum post praevaricationem accepisse scientiam mali, non amisisse scientiam boni. Refellitur.
[Alias. CAP. XVI.] 1. Deinde adjecit: Nam cum viderit nos [Note: Mss. Corb., Remig. et Jol., omittunt Deus; postea habent velle flectere. Ita etiam edit. Mog. et Ven.] Deus ad bonum velle deflectere, occurrit, dirigit, atque confortat. Ad vocem enim clamoris tui, statim ut audierit, respondebit tibi (Isaiae XXX, 19): et, Invoca me, inquit, in die tribulationis tuae, et eripiam te, et [Note: Mss. Corb., Remig. et Jol., magnificabis me. Edit. Mogunt. et Ven., honorificabis me.] glorificabis me (Psal. XLIX, 15). Quis non videat quod haec doctrina meritum libero assignat arbitrio, [Note: Editiones Mogunt. et Ven., quod praeveniat gratiam, unicuique famuletur, pro, cuique famuletur, ut mss. Remig. et Jol., et edit. Ven. Lugd. vero, quod praeveniatur gratia, eique famuletur] quo praeveniatur gratia, quae ei famuletur reddens debitum, non conferens 328 donum? Quae definitio in episcoporum Palaestinae synodo, etiam [Note: Ita mss. Corb., Remig. et Jol., cum Mogunt. et Ven. Lugd. vero et recentiores illa, a Pelagio anathemate damnata est.] Pelagio anathematizante damnata est. [Note: Ms. Jol., eo enim quod bonum quis incipit velle, etc.] In eo enim qui bonum incipit velle, et cupit ab iniquitate atque errore discedere, gratiam Dei hoc ipsum profitemur operari. Quoniam a Domino gressus hominis diriguntur, et viam ejus volet (Ps. XXXVI, 23); et, [Note: Edit. Mogunt. et Ven., Omnis via viri recta sibi videtur.] Omnis vir videtur sibi justus, dirigit autem corda Dominus (Prov. XXI, 2); et, A Domino diriguntur gressus viri; mortalis autem quomodo intelligit vias suas (Prov. XX, 24)? [Note: Lugd., Et quomodo ait Apostolus.] Et quod ait Apostolus: Non enim accepistis spiritum servitutis iterum in timorem; [Note: Editiones omnes cum ms. Jol., in timore. At mss. Corb. et Remig., in timorem, juxta Graec. εἰς φόβον.] sed accepistis Spiritum adoptionis [Note: Haec vox filiorum abest a mss. Remig. et Jol., nec non ab editis Mogunt. et Ven.] filiorum, in quo clamamus, Abba Pater (Rom. VIII, 15).

[Alias CAP. XVII.] 2. Post haec [Note: Edit. Lugd., Lovan., Duac. et Colon., persequitur.] sequitur, et dicit (Collat. 13 c. 12): Nec enim talem Deus hominem fecisse credendus est, qui nec velit umquam, nec possit bonum. Alioquin nec liberum ei permisit arbitrium, si [Note: Ita mss. Corb., Remig. et Joliensis, cum edit. Mogunt. et Ven.; at Lugdun. et posteriores, si ei tantummodo malum et velle et posse.] ei tantummodo malum ut velit et possit, bonum vero nec velle nec posse concessit. Et quomodo stabit illa Domini post praevaricationem primi hominis lata sententia, Ecce Adam factus est sicut unus ex nobis, sciens bonum et malum (Gen. III, 22)? Non enim talis ante fuisse putandus est, qui boni esset prorsus ignarus. Alioquin velut quoddam irrationabile [Note: In mss. Remig. et Jol., item in edit. Mogunt., Ven. et Lugd., haec verba non habentur, atque insensatum. Ms. Jol., velut irrationale quoddam animal eum fecisse credendus est.] atque insensatum animal eum fatendum est fuisse formatum: quod satis absurdum, atque a catholica fide [Note: Edit. Mogunt et Ven., omnibus modis. Lugd., Lovan. et Duac., omnimode. Colon., commode, sed errore typographi.] omnimodis alienum est. Quin immo secundum sententiam sapientissimi Salomonis, fecit Deus hominem rectum (Eccli. VII, 30): id est, ut tantum boni scientia jugiter frueretur: sed ipsi quaesierunt cogitationes multas. Facti enim sunt, ut dictum est, scientes bonum et malum. Concepit ergo Adam post praevaricationem, quam non habuerat, scientiam mali; boni vero, quam acceperat, scientiam non amisit.

[Alias CAP. XVIII.] 3. Rectum [Note: Lugd. edit., Rectum namque et omni. Quasi series esset verborum Collatoris, sed male.] atque omni vitio carentem creatum esse primum hominem, in quo omnium hominum concreata natura est, dubitare fas non est; eumque tale accepisse liberum arbitrium, ut si auxiliantem sibi Deum [Note: Edit Mogunt. et Ven., Dominum non deseruisset. Alii, Dominum non desereret.] non desereret, [Note: Edit. Lugdun., possent in nobis.] posset in bonis quae naturaliter acceperat, perseverare quia vellet; et merito voluntariae perseverantiae in eam beatitudinem [Note: Ms. Jol. cum edit. Ven. et Lugd., perveniret; qui pro eam beatitudinem habet eamdem beatitudinem.] pervenire, ut nec vellet decidere in deteriora, nec posset. [Alias CAP. XIX.] Sed ipso libero arbitrio, quo quamdiu voluit bonus mansit, 329 [Note: Ms. Joliensis, ab apposita.] a proposita sibi lege discessit; nec denuntiatae sibi mortis supplicium formidavit, deserens Deum, et sequens diabolum, rebellis Domino [Note: Ms. Joliensis, salvatori.] servatori, et inimico obediens peremptori. «Fuit ergo Adam, et in illo fuimus omnes; periit Adam, et in illo perierunt omnes (Ambr. lib. VII in Lucae c. XV).» Quod ita non falso dixit beatus Ambrosius, sicut non falso ipsa Veritas ait, [Note: Ms. Joliens., Venit enim.] Venit Filius hominis quaerere et salvare quod perierat (Luc. XIX, 10). Naturae enim humanae, in illa universalis praevaricationis ruina, nec substantia [Note: Edit. Lugd., praerepta est.] erepta est nec voluntas; sed lumen decusque virtutum, quibus fraude invidentis exuta est. Perditis autem per quae ad aeternam atque inamissibilem corporis [Note: Plures codices, animaeque; et post pauca ms. Remig. et edit. Mogunt., et poena.] animique incorruptionem poterat pervenire, quid ei remansit, nisi quod ad temporalem pertinet vitam, quae tota est damnationis et poenae? Propter quod natos in Adam renasci oportet in Christo, ne in illa quis inveniatur generatione quae periit. Nam si posteri Adae in illis virtutibus naturaliter agerent in quibus Adam fuit ante peccatum, non essent natura filii irae (Ephes. II, 3), [Note: Ms. Joliensis, nec essent tenebrae.] non essent tenebrae (Ephes. V, 8), nec sub potestate tenebrarum (Coloss. I, 13), Salvatoris denique gratia non egerent; quia non frustra boni essent, nec justitiae praemio fraudarentur; habentes ea bona quorum amissione primi patres de paradiso exsulare meruerunt. Nunc autem, cum sine sacramento regenerationis aeternam mortem nemo possit evadere, nonne ex ipsius remedii singularitate apertissime patet in quam profundum malum totius humani generis natura demersa sit, illius praevaricatione in quo omnes peccaverunt (Rom. V, 12), et quidquid ille perdidit perdiderunt? Perdidit autem primitus fidem, perdidit continentiam, perdidit charitatem, spoliatus est sapientia et intellectu, caruit consilio et fortitudine; et impie altiora sectando, a veritatis scientia, et obedientiae pietate dejectus est: nec ipso saltem timore sibi [Note: Mss. Remig. et Joliensis, sibi relicto.] reliquo, ut ab interdictis vel metu caveret poenae, qui [Note: Edit. Lugd., Lovan., Duac. et Colon., qui abstinebat amore justitiae, absque negante particula. Mss. Corb., Remig. et Jol., cum Mogunt. et Ven., qui non abstineret, etc.] non abstineret amore justitiae. Liberum ergo arbitrium, id est, rei sibi placitae spontaneus appetitus, ubi usum bonorum quae acceperat fastidivit, et vilescentibus sibi felicitatis suae praesidiis, insanam cupiditatem ad experientiam praevaricationis intendit, bibit omnium vitiorum venenum, et totam naturam hominis [Note: Editiones Mogunt. et Ven., intemperantia sua madefecit.] intemperantiae suae ebrietate madefecit. Inde priusquam edendo carnem 330 Filii hominis, et bibendo sanguinem ejus, lethalem digerat cruditatem, [Note: Lugd. et hoc recentiores, labitur. Mss. Corb. et Remig., Mogunt. et Ven., labat memoria.] labat memoria, errat judicio, nutat incessu; neque ullo modo idoneus est ad illud bonum eligendum et concupiscendum, quo se sponte privavit: quia non sicut potuit Deo non impellente corruere, ita potest Deo non erigente consurgere.

[Alias CAP. XX] 4. Non igitur recte dictum est: Nec enim talem Deus hominem fecisse credendus est, qui nec velit umquam nec possit bonum. Quasi nos istam hominis debilitatem a Creatore dicamus conditam, et non peccati merito ab homine contractam. Qui ergo putat consequens esse ut si liberum arbitrium [Note: Mss. Remig. et Jol., Mogunt et Ven., ut liberum arbitrium sic caecatum esse dicatur, ut obcaecatio ipsa.] obcaecatum esse dicatur, obcaecatio ipsa ad naturae referatur auctorem, vult persuadere quod tam sanum sit in Adae posteris liberum arbitrium, quam in Adam fuit ante peccatum: [Note: Ms. Jol., quod a catholica fide dicimus alienum. Edit. Mogunt. et Ven., quod omnimodo satis alienum a catholica fide dicimus.] quod satis alienum a catholica fide ducimus. Quid enim peccato laesum est, si id laesum non est unde peccatum est? Nisi forte dicatur in Adae posteros poenam transisse, non culpam: quod [Note: Ms. Corb., quod omnino falsum. Mogunt et Ven., quod omnimodo falsum dicitur. Ms. vero Joliensis, quod omnino falsum est.] omnimodo falso dicitur, et ob hoc forte non dicitur. Nimis enim impium est hoc de Dei sentire justitia, quod a praevaricatione liberos cum reis voluerit esse [Note: Ms. Joliensis, damnandos.] damnatos. Patet ergo culpa ubi non latet poena, et societas peccati convincitur de communione supplicii; ut quod est humanae miseriae, non de institutione Creatoris, sed de retributione sit judicis.

[Alias CAP. XXI.] 5. Illud enim inepte positum est, et [Note: Edit. Mogunt. et Ven., contra omnium sensum tractatur; tum, ad probandum; in hoc ultimo concinunt mss. Joliensis et Remig.] contra sensum omnium tractatorum, quod ad probandam liberi arbitrii incolumitatem connexuit, dicens: Et quomodo stabit illa Domini post praevaricationem primi hominis lata sententia, Ecce Adam factus est sicut unus ex nobis, sciens bonum et malum (Genes. III, 22)? Quasi diabolus Adae vera promiserit, et Adam transgrediendo mandatum Dei, profecerit in similitudinem Dei, et [Note: Ms. Joliensis, Mogunt. et Ven., hoc ei fuisset collatum quod pronuntiavit (editi duo, pronuntiaverit) Deus.] hoc ei fuisse collatum pronuntiaverit Deus: cum in his verbis [Note: Edit. Mogunt. et Ven., significaverit, sc. Deus.] significatum sit potius quid non fuerit assecutus, qui superbiae ingressus viam, quod habebat amisit, dum quod non acceperat concupivit. Non minus autem in ipsa hujus sensus conclusione peccatum est, dum dicitur: Concepit ergo Adam post praevaricationem, quam non habuerat, scientiam mali; boni vero, [Note: Mss. Jol. et Remig., Mogunt. et Ven., quam habuerat.] quam acceperat, scientiam non amisit. Scientiam boni Adam tunc habebat, quando bonum sanctumque mandatum Dei fideli corde 331 servabat, et erat justus manens in imagine Creatoris sui, legisque ejus non obliviscens. Postquam autem se, hoc est, imaginem et templum Dei deceptori suo [Note: Ita mss. Corb., Remig. et Jol.; posteriores editi, subdidit.] vendidit, perdidit boni scientiam, quia perdidit bonam conscientiam. Justitiam enim iniquitas depulit, humilitatem superbia destruxit, continentiam concupiscentia elisit, infidelitas rapuit fidem, captivitas abstulit libertatem: nec potuit ulla illic portio residere virtutum, quo tanta irruperat turma vitiorum. Nemo enim potest duobus dominis servire (Luc. XVI, 13); et: Qui facit peccatum, servus est peccati (Joan. VIII, 34): et, A quo quis superatus est, [Note: Ms. Joliensis, ejus et servus est.] ei et servus addictus est (II Petr. II, 19). Nemo autem servit, nisi cum aliqua libertate; et nemo [Note: Mss. Corb. et Jol., Mogunt. et Ven. edit., nemo libertate liber est, nisi, etc. Ms. Remig. omittit haec, et nemo liber est nisi cum aliqua servitute.] liber est, nisi cum aliqua servitute, dicente Apostolo (Rom. VI, 20), Cum enim servi essetis peccati, [Note: Mss. Remig. et Joliensis, liberi eratis.] liberi fuistis justitiae. Quem ergo fructum habuistis tunc, [Note: Editiones Lugd., Lovan., Duac. et Colon., omittunt in illis. Mog. et Ven. exhibent. Postea vero quatuor praedictae editiones, Nunc autem liberi a peccato, servi autem facti Deo, habetis fructum in sanctificationem.] in illis in quibus nunc erubescitis? Nam finis illorum mors est. Nunc vero liberati a peccato, servi autem facti Dei, habetis fructum in sanctificatione, finem vero vitam aeternam. Qui itaque servit diabolo, liber est a Deo; qui autem [Note: Lugd., libertus. Duac. et Colon., liberatur.] liberatus servit Deo, liber est a diabolo: ut appareat malam libertatem potuisse haberi ex humanae voluntatis defectu; [Note: Mss. Corb., Remig. et Jol., cum Mogunt. et Ven., bonam autem voluntatem.] bonam autem libertatem non potuisse recipi sine liberatoris auxilio.


CAPUT X. Exponitur et vindicatur locus Apostoli Rom. II, 14, de gentibus sine lege facientibus quae legis sunt. Sapientia quaedam in infidelibus ex naturae a Deo conditae reliquiis: nullus vero bonae voluntatis motus, nisi ex Spiritu sancto.
[Alias CAP. XXII.] 1. Sed ne haec primi hominis calamitas in progeniem ejus transisse videatur, [Note: Ms. Joliensis solus, quam suo intra se sensit omnium hominum natura judicio.] quam integro sit omnium hominum natura judicio, exemplo gentium probaturus hic doctor [Note: Edit. Lugdun. et illa posteriores, addidit et dixit.] addit et dicit (Collat. 13 cap. 12): Denique non amisisse genus humanum post praevaricationem Adae scientiam boni, etiam Apostoli sententia evidentissime declaratur, qui dicit (Rom. II, 14), [Note: Mogunt., Ven. et Lugdun. edit., Quoniam gentes . . . ea qua legis sunt.] Cum enim 332 gentes quae legem non habent, naturaliter quae legis sunt faciunt; hi legem non habentes, ipsi sibi sunt lex, qui ostendunt opus legis scriptum in cordibus suis, testimonium reddente eis conscientia [Note: Hoc pronomen, ipsorum, non legitur in ms. Remig. nec in edit. Mogunt. et Ven.] ipsorum, et inter se invicem cogitationibus accusantibus, aut etiam defendentibus, in die quo judicabit Deus occulta hominum.

2. Si de his [Note: Ms. Joliensis hic addit, secundum Evangelium meum, per Jesum Christum Dominum nostrum. Caeteri codices haec non addunt.] Apostolus loquitur qui ex praeputio sunt vocati, et cum essent longe, [Note: Lugdun. edit., facti sunt prope credentes in eum. Quorum aliquando non misertus, et justificans circumcisionem ex fide, et praeputium per fidem, duos condidit in semetipso. Et utrumque parietem inimicitiae Judaeorum et gentium, in uno novo homine solvens, fecit pacem, etc.] facti sunt prope (Ephes. II, 13), credentes in eum qui, quorum aliquando non misertus est, nunc autem miseretur (I Petr. II, 10), et justificans circumcisionem ex fide, et praeputium per fidem (Rom. III, 30), duos condidit in semetipso, destructoque pariete inimicitiae (Ephes. II, 14) Judaeorum et gentium, in uno novo homine fecit pacem; concludens omnia in incredulitate, ut promissio ex fide Jesu Christi daretur credentibus (Galat. III, 22): si, inquam, de his Apostolus loquitur in quorum cordibus Deus digito suo, id est, Spiritu sancto scribit novum testamentum, ut legis plenitudinem et opera charitatis naturaliter exsequantur, reformata scilicet renovataque natura; [Note: Edit. Lugdun., quid hujus superbissimi sensus novitas adjuvatur?] quid hinc superbissimi sensus novitas adjuvatur, cum reconciliatio inimicorum non possit nisi gratiae Mediatoris ascribi? Omnes enim peccaverunt, et egent gloria Dei, justificati gratis per gratiam ipsius (Rom. III, 23). Ergo gratia gloria est Dei, non meritum liberati. Quis enim prior dedit ei, [Note: Ms. Joliensis, et retribuetur illi?] ut retribueretur illi? Nihil boni operis ex mortuis, nihil justitiae procedit ex impiis: [Note: Sic mss. Corb., Remig. et Jol., cum Mogunt. et Ven. edit. At Lugd., Lovan., Duac. et Colon., tota ipsorum salus gratia est.] omnis ipsorum salus gratuita est; et ideo gloria Dei est, ut qui gloriatur, in illo cujus gloria eguit glorietur (Rom. XI, 35).

3. Sin autem (quod magis vult hic disputator intelligi) de illis ista dicuntur qui, alieni a gratia Christiana, quaedam ad similitudinem legalium mandatorum proprio judicio [Note: Edit. Mogunt. et Ven., sentiebant.] sanciebant, intelligentes mores civitatum concordiamque populorum non posse aliter contineri, [Note: Lugd., Lovan., Duac. et Colon., nisi ut; melius, nisi et, ex mss. tribus ac Mogunt. et Ven.] nisi et recte factis praemia, et peccatis poenae decernerentur, [Note: Hanc auctoritatem ex Ecclesiastici libro allatam praetereunt Lugdun., Lovan., Duac. et Colon.; habent mss. Corb., Remig. et Jol., cum Mogunt. et Ven. In Mogunt. tamen et Ven. legitur, ab ipsa sapientia Deo. In ms. vero Remig., in omnem gentem primatum tenui: et in ms. Joliensi desunt postrema haec verba, requiem quaesivi in Jacob, et inveni. Ergo.] sicut dictum est ab ipsa Sapientia Dei, Ego ex ore Altissimi prodivi, et in omni gente primatum tenui; requiem quaesivi in Jacob, et inveni. Ergo quis ambigat, hanc sapientiam humano 333 generi ad temporalis vitae utilitatem, [Note: Edit. Lugdun., ex natura a Deo condita superesse reliquum.] ex naturae a Deo conditae superesse reliquiis? Si enim nec ad ista terrena ordinanda rationalis animi vigeret ingenium, non vitiata esset, sed exstincta natura. Quae tamen etiamsi excellentissimis artibus, [Note: Ms. Joliensis, moralibus eruditionum. Lugd. et ms. Remig., moralibus eruditionum.] et cunctis mortalium eruditionum polleat disciplinis (Eccli. XXIV, 7), justificari ex se non potest: quia bonis suis male utitur, in quibus sine cultu veri Dei impietatis [Note: Lugdun. edit., immutatae aeque convincitur: tum pro aestimat, habet, existimat. Conformiterque ipsa recentiores et Ven. editio.] immunditiaeque convincitur, et unde se defendi aestimat, accusatur. Cum ergo Paulus definiat, quod non ex operibus legis [Note: Ms. Joliensis, non justificabitur.] justificatur omnis caro (Rom. III, 20); et quoniam in Christo neque circumcisio, neque praeputium valeat aliquid, sed nova creatura (Galat. V, 6); [Note: Lugd. edit., quid est quod impiam infidelium libertatem naturalibus instructam bonis, propriis vult justificare principiis?] quid iste impiam infidelium libertatem naturalibus instruit bonis, et propriis vult justificare principiis? Quid ad renovationem [Note: Ita mss. Corb., Remig. et Jol., cum Mogunt. et Ven. At posteriores editiones, miserae vetustatis: et post pauca ms. Joliensis, scientiae libertatem.] lacessitae vetustatis, idoneam definit praevaricatricis scientiae nuditatem? Quasi ista scientia vel ex naturae opibus residua [Note: Verbum, consecuta hic adjicitur ex mss. Corb., Remig. et Jol. et edit. Mogunt. et Ven.] consecuta, vel ex legalis doctrinae eruditione quaesita, possit sui perceptione praestare ut quod faciendum noverimus, etiam facere diligamus: aut ullus sit bonae voluntatis motus, nisi quem creaverit diffusae per Spiritum sanctum charitatis [Note: Lugd. editio, affectus.] afflatus. Sine fide enim impossibile est [Note: Lugd. et posteriores editiones, placere Deo. Abest, Deo, a mss. Corb., Remig. et Jol., et edit. Mogunt. et Ven.; soletque interdum ab Augustino praeteriri, nec est Graecae dictionis Apostoli.] placere (Hebr. XI, 6): et, Omne quod non est ex fide, peccatum est (Rom. XIV, 23): et, in Christo Jesu neque circumcisio aliquid valet, neque praeputium; sed fides quae per dilectionem operatur (Galat. V, 6).


CAPUT XI. Liberum arbitrium nec voluntatem boni, nec possibilitatem habere, nisi per gratiam. Cur homini imperentur ea quorum facultatem non invenit in sua natura. Definitio octava Cassiani: Naturae humanae non id solum ascribendum quod malum est. Merita hominum nulla nisi ex gratia.
[Alias CAP. XXIII.] 1. Post haec, in conclusione testimoniorum quibus probare voluit, quod hi qui per increpationem propheticam surdi appellantur 334 et caeci, possint ex facultate naturae et aures suas aperire ad audiendum, et oculos [Note: Hoc pronomen, suos, non habetur in mss. Remig. et Jol., nec in edit. Mogunt. et Ven.] suos ad videndum (quasi non de iisdem dicat Dominus, Et dabo eis cor aliud, et spiritum novum dabo eis; et evellam cor lapideum de carne eorum, et dabo eis cor carneum; ut in praeceptis meis ambulent, et justificationes meas observent, et faciant eas (Ezech. XI, 19, et XXXVI, 26); [Note: Edit. Lugd., Lov., Duac. et Colon., addidit et dicit.] addit et dicit (Collat. 13, cap. 12): Denique ut possibilitatem boni eis inesse [Note: Edit. Lugdun. et ea recentiores, designaret, increpans Pharisaeos dixit: Quid autem ex vobis ipsis, inquit, non judicatis quod bonum est. Lectionem nostram praefert ms. Joliensis cum Mogunt. et Ven. Nec ab ea dissentiunt mss. Corbeiensis et Remig., excepto quod pro voce eos, habent Pharisaeos: cum tamen turbas alloqueretur Christus haec dicens, non speciatim Pharisaeos. Habent insuper pro, quod justum est, quod bonum est: prius tamen textui Apostoli est conformius.] significaret, increpans eos, Quid autem, inquit, etiam ex vobismetipsis non judicatis quod justum est (Luc. XII, 57)? Quod utique non eis dixisset, nisi eos judicio naturali quod aequum est scisset posse discernere. Jam non solum voluntatem boni, sed etiam possibilitatem libero ascribit arbitrio: tamquam ideo [Note: Mss. Remig. et Jol. cum edit. Mog. et Ven., ab eo exigatur . . . de naturae proferri bonis.] ab eis exigatur intelligentia, ideo justitia reposcatur, quia possint haec sine Dei donis de naturae proferre bonis. Imperantur autem ista homini, ut ex ipso praecepto, [Note: Edit. Lugd., Lovan., Duac. et Colon. addunt, Dei. Lugd. tamen postea a caeteris dissimilis, hoc quod accepit judicetur, forte pro indicetur.] quo ei hoc quod accepit indicitur, [Note: Mss. Corb. et Remig. cum Mogunt. et Ven., seipsum id suo vitio. Lugd., Ignorat id se suo vitio perdidisse.] agnoscat id se suo vitio perdidisse; et non ideo iniquam esse exactionem, quia ad reddendum quod debet idoneus non est; [Note: Ms. Joliensis, nisi a littera.] sed a littera occidente confugiat ad spiritum vivificantem, et facultatem quam [Note: Hoc loco Lugdun. et posteriores editiones addunt ante: sed hac particula carent mss. Corb., Remig. et Jol., nec non Mogunt. et Ven. editi.] non invenit in natura, quaerat ex gratia. Quod si facit, magna est misericordia [Note: Lugd. et recentiores, Domini.] Dei: si non facit, justa est poena peccati.

[Alias CAP. XXIV.] 2. Deinde ad plenitudinem praemissae disputationis, [Note: Editiones Mogunt, et Ven., regulam sententia pronuntiat.] regulari sententia pronuntiat, dicens (Collat. 13, cap. 12): Unde cavendum nobis est, ne ita [Note: Edit. Lugdun. et ea recentiores, ad Dominum.] ad Deum omnia sanctorum merita referamus, ut nihil nisi id quod malum atque perversum est humanae ascribamus naturae. Quid evidentius, quid expressius secundum Pelagii Coelestiique commentum ab ullo [Note: In Lugd., Lovan., Duac. et Colon., desideratur pronomen, eorum.] eorum discipulo potuit definiri? Illi dicunt, Gratiam Dei secundum merita nostra dari: [Note: Editiones Lugdun. et posteriores, et ideo dicunt.] et iidem dicunt, Gratiam Dei non ad singulos actus dari: hic intra unam sententiam blasphemiam utramque conclusit dicens, Cavendum nobis esse, ne ita ad Deum omnia sanctorum merita referamus, ut nihil nisi quod malum atque perversum est humanae ascribamus naturae. Vult ergo esse multa propria hominum merita, quae non sint 335 gratiae largitate collata, quibus ad augendas naturales divitias quaedam desursum munera debeantur. Vult nos gratiam Dei non ad singulos actus accipere, ac [Note: Mss. Corbeiensis et Remig. ac Mogunt. editio, ac perinde.] proinde non pro omni opere bono semper orare. [Note: Edit. Lugdun., Atque ita sentit, ut in Dei muneribus nullum meritum esse credendum sit, quem Deus semper adjuverit.] Atque ita consequens erit ut in Dei muneribus nullum meritum esse credendum sit, quando quidem sine merito sit quem Deus semper in omnibus adjuverit: aut si etiam in his quae Deus tribuit, aliqua merita collocantur, constet etiam ipsa propria acquiri [Note: Ms. Joliensis, potestate. Editio Lugdun. totum locum aliter habet: aut si etiam in his quae Deus tribuit, aliqua merita esse loquantur, constet etiam, etc.] facultate potuisse; et ideo in aliquibus [Note: Edit. Lugd., oportet nos juvari . . . quod non erat possibile. Sed contra sensum auctoris nostri, et caeterorum codicum auctoritatem.] oporteat nos adjuvari, ut possibilius fiat per gratiam, quod non erat impossibile per naturam. Ecce jam in ista paucorum brevitate verborum, non duarum tantum, sed multarum impietatum numerosa connexio est: quae si scrupulosioris diligentiae discretione tractetur, in nullo a damnati erroris catena absoluta monstrabitur.


CAPUT XII. Demonstratur uberius sententiam Cassiani esse, cogitationes pias et sancta consilia absque inspiratione Dei concepta, de naturali posse prodire sapientia. Adversus quem, loci quo abutebatur expositione et aliorum adjectione ostenditur, cogitationes pias ex libero arbitrio, sine Dei inspiratione non oriri. Bona voluntas hominis sic ejus propria est, ut non nisi Deo inspirante concipiatur. Conversio quoque hominis licet non sine ipso, non tamen ab ipso incipit.
[Alias CAP. XXV.] 1. Sed ne suspicionibus agere videamur, et latebras sensuum ultra verba rimari, quid adcrescat cognitis, doceant quae sequuntur. Qui ergo inter principia disputationis suae dixerat, Non solum actuum, verum etiam cogitationum bonarum ex Deo esse principium; qui nobis et initia sanctae voluntatis inspirat, et virtutem atque opportunitatem eorum quae recte cupimus, tribuit peragendi: nunc volens probare, quod religiosae cogitationes et sancta consilia, nulla Dei inspiratione concepta, de naturali possint prodire sapientia, ponit verba Salomonis, dicentis: Voluitque David pater meus aedificare domum nomini Domini Dei Israel: et ait Dominus ad David patrem meum: Quod cogitasti in corde tuo aedificare domum nomini meo, bene fecisti, hoc ipsum mente pertractans; verumtamen 336 non tu aedificabis domum nomini meo (III Reg. VIII, 17). Deinde, ut ostendat quomodo hoc intelligendum sit, infert [Note: Ms. Joliensis non habet, ipse tractator.] ipse tractator (Collat. 13, cap. 12): Haec ergo cogitatio, atque iste tractatus regis David, utrumne bonus et ex Deo, an malus et ab homine fuisse dicendus est? Si enim bona et ex Deo fuit illa cogitatio, cur ab eo a quo inspirata est, eidem negatur effectus? Si autem mala, et ex homine fuit, cur laudatur ab Domino? Restat ergo ut et bona, et ex homine fuisse credatur. In quem modum etiam nostras quotidie cogitationes possumus judicare. Neque enim aut soli David bonum ex semetipso cogitare concessum est, aut nobis, [Note: Editiones Mogunt. et Ven., ne bonum umquam.] ne quid boni umquam sapere aut cogitare possimus naturaliter, denegatur.

2. Nullo modo hoc testimonio atque argumento [Note: Edit. Lugd. et eo posteriores, probare potest.] probari potest, quod piae cogitationes ex solo libero arbitrio, et non ex Dei inspiratione nascantur. Non enim ideo voluntas David, quae utique bona erat, non ex Deo fuisse credenda est, quia templum sibi Dominus non ab eo aedificari, sed a filio ipsius voluit. Quaerendum ergo est, de quo spiritu processerit affectus [Note: Sic mss. Corb., Remig. et Jol., cum Mogunt. et Ven. Lugdun., Lovan., Duac. et Colon., ipsius voluntatis.] istius voluntatis, nempe de illo [Note: Vox haec, Dei, habetur in mss. Corb. et Remig. et ex Mogunt. et Ven. editionibus.] Dei, in quo dicebat, Si introiero in tabernaculum domus meae, si ascendero in lectum [Note: Sola Ven. editio, strati mei.] stratus mei, si dedero somnum oculis meis, aut palpebris meis dormitationem, aut requiem temporibus meis, donec inveniam locum Domino, tabernaculum Deo Jacob (Psal. CXXXI, 3). Quod cum Propheta concupisceret, non ignorabat verum illud perfectumque templum ab illo esse condendum, qui cum esset Filius Dei, factus est etiam filius David; [Note: In ms. Joliensi solo post haec, filius David, omissis quae interjacent, statim additur, Unde ait Evangelista, Dicebat autem de templo corporis sui.] quique cum videret templum a Salomone constructum, dicebat, Solvite templum hoc, et in triduo suscitabo illud. Dicebat autem de templo corporis sui (Joan. II, 19 et 21). Ut ergo hoc templum praefiguraretur, quod in Christo et in Ecclesia disponebatur, merito ad [Note: Editiones Lugd., Lovan., Duac. et Colon., ad exstructionem. Corbeiensis et Remigianus mss. cum edit. Mogunt. et Ven., ad instructionem. Jolianus vero codex manu exaratus, ad constructionem.] instructionem ejus non David eligitur, sed filius David: ut per filium hominis [Note: Haec verba, significaretur Filius Dei et hominis, absunt a Lugdunensi codice.] significaretur Filius Dei et hominis, et per templum dissolubile indicaretur tabernaculum incorruptibile; ad cujus condendam imaginem et voluntas David probata est, et opus in eum translatum est cujus persona magis eidem imagini congruebat. [Note: Editio Lugd., Atque ita hoc ex Deo erat velle David, et ex Deo erat hoc ferri a Solomone. Quae editio, ut veteres passim, Solomonem legit, pro Salomone.] Atque ita et ex Deo erat hoc velle David, et ex Deo erat hoc facere Salomonem.

3. Quod ut exemplis magis elucescat, requiramus 337 ubi fieri Deus [Note: Editi Mogunt. et Ven., voluerit, sed male. Item ms. Jol., Deo nolente: nec forte melius. Lugd. editio, ubi facere Deus voluerit, quod omnes facere Deo volente voluerunt: ubi voluerit pro noluerit potuit irrepsisse.] noluerit, quod homines facere Deo volente voluerunt. Dominus [Note: Edit. Lugd. et posteriores, apostolis suis praecepit.] praecepit apostolis, dicens, [Note: Ms. Joliensis, Mogunt. et Ven. edit., Euntes docete. Idem ms., baptizantes eas.] Euntes ite, et docete omnes gentes, baptizantes eos in nomine Patris, et Filii, et Spiritus sancti, et docentes eos servare omnia quaecumque mandavi vobis (Matth. XXVIII, 19). Quod cum apostoli [Note: Ms. Joliensis, audissent . . . . perceperunt.] audirent, sine dubio non verba nuda per corporales sonos exterioribus tantum auribus acceperunt, sed virtute [Note: Sic mss. Corb., Remig. et Jol. nec non Mogunt. et Ven. At Lugdun. et quae secutae sunt editiones, jubentis verbi.] viventis verbi accensa est in cordibus eorum inexstinguibilis flamma charitatis, qua ardentissime vellent Evangelium Christi omnibus gentibus praedicare. [Note: Sic ms. Corb. et ex eo edit. hujus libri in append. tomi X. Augustini operum., cum Lovan. et recentioribus. Ms. Remig., Sed cum vetiti sunt verbum in Asia loqui, et ire in Bithyniam prohibiti sunt. Ms. Jol., sed cum voluissent loqui verbum in Asia, et ire in Bithyniam, prohibiti sunt a Spiritu Jesu. Edit. Mogunt. et Ven. accedunt ferme ad ms. Corb. et textum nostrum, omisso cum ante tentarent. Lugd. vero, Sed cur vetiti sunt loqui verbum in Asia, et ire in Bithyniam? Prohibiti sunt a Spiritu Jesu.] Sed cum vetiti sunt loqui verbum in Asia, et cum tentarent ire in Bithyniam, prohibiti sunt ab Spiritu Jesu (Act. XVI, 6 et 7): numquid non ex Deo hanc voluntatem habebant, quod etiam istorum optabant ad fidem corda convertere, quos occulto judicio Deus Evangelium tunc nolebat audire? Aut quod Ecclesia quotidie pro inimicis suis orat, id est, pro his qui [Note: Lugdun. et posteriores, qui nondum crediderunt.] necdum Deo crediderunt, numquid non ex Spiritu Dei facit? Quis hoc dixerit, nisi qui hoc non facit, aut qui putat fidem non esse Dei donum? [Note: Sola Lugdun. editio, et tunc cum pro omnibus petitur.] Et tamen quod pro omnibus petitur, non pro omnibus obtinetur. Nec est iniquitas apud Deum, qui saepe postulata non tribuit, quae [Note: Ms. Joliensis, postulari donavit.] postulare donavit.

[Alias CAP. XXVI.] 4. Bonam igitur voluntatem, eam scilicet [Note: Edit. Lugd., qua adhaeret Deo.] qua adhaeretur Deo, nec negandum est hominis esse propriam, et confitendum est Deo inspirante conceptam. Nam cum nemo sit bonus, nisi solus Deus (Luc. XVIII, 19), quale erit bonum quod auctorem non habet bonum? Naturae quippe humanae, cujus creator est Deus, etiam post praevaricationem manet substantia, manet forma, manet vita, et sensus, et ratio, caeteraque corporis atque animi bona, quae etiam malis vitiosisque non desunt: [Note: Ita ms. Corb. Remig. et Jol. Edit. Mogunt. et Ven., sed in his non habet veri perfectionem. Lugd., sed non in aliis. Lovan., Duac. et Colon., sed non in illis veri boni perceptio est.] sed non in his habet veri boni perceptionem, quae mortalem vitam honestare possunt, aeternam autem conferre non possunt. Neque enim ignotum est, [Note: Mogunt. et Ven. editi, quod Graecae scholae. Mss. Corb. et Remig., Lugd., Lovan., Duac. et Colon., quantum Graeciae scholae, quantum Romana eloquentia, etc. Ms. Jol., Romanaque eloquentia.] quantum Graecae scholae, Romana eloquentia, et totius mundi inquisitio, circa inveniendum summum bonum, acerrimis studiis, et excellentissimis ingeniis laborando nihil egerint, nisi ut evanescerent in cogitationibus suis (Rom. I, 21), et obscuraretur cor insipiens eorum, qui [Note: Lugd., ob noscendam; Lovan. et recentiores illa, ad noscendam.] ad cognoscendam veritatem 338 semetipsis ducibus utebantur. Si ergo quis de aerumnosis vanitatibus et insaniis fallacibus erubescens, tenebras esse et mortem quidquid pro lumine et vita amplectebatur intelligit, et ab his se conatur abstrahere; non est ab ipso, quamvis non sine ipso sit, ista conversio; nec propria virtute ad principia salutis enititur: sed agit haec occulta et potens gratia Dei, quae, [Note: Edit. Lugd. et recentiores, dimotis. Idem Lugd. codex, terrorem, ubi alli, torrem, praeter ms. Remig., qui habet scintillam; ms. Jol., torrem mortui cordis.] remotis terrenarum opinionum et operum mortuorum favillis, torrem obruti cordis exagitat, et desiderio veritatis inflammat: non ut invitum hominem subigat, sed ut subjectionis cupidum faciat; nec ut ignorantem trahat, sed ut intelligentem sequentemque praecedat. Manens enim liberum arbitrium, [Note: Mss. Corb., Remig. et Jol.; Mogunt. et Ven. edit., quod unicuique.] quod utique cum ipso homine Deus condidit, a vanitatibus et cupiditatibus suis, in quas neglecta Dei lege [Note: Lugdun. editio, fluxerat.] defluxit, non a seipso, sed a Creatore mutatur; ut quidquid in eo [Note: Ms. Joliensis omittit haec, in melius.] in melius reficitur, nec sine illo sit qui sanatur, nec nisi ab illo sit qui medetur; cujus sumus nova creatura novumque figmentum, creati in Christo Jesu in operibus bonis, quae praeparavit Deus ut in illis ambulemus (Ephes. II, 10).


CAPUT XIII. Definitio nona Cassiani: Omni animae inesse naturaliter virtutum semina, a Creatore inserta. Refellitur, quia peccatum originale evertit. Virtutes in impiis veras non esse, sed omnia opera eorum immunda. Virtutum sive meritorum principia nulla in nobis ante gratiam. In ingeniis impiorum, licet multa laudabilia, non tamen verae virtutes. Confutat id quod ex Pastoris libro apocrypho probare voluerat Collator, Hominem, etiam ante gratiam, ad bonum et malum aequaliter se habere.
[Alias CAP. XXVII.] 1. Nunc jam videamus quo disputantis progrediatur intentio. Dubitari ergo, inquit (Collat. 13, c. 12), non potest, inesse quidem omni animae naturaliter virtutum semina, beneficio Creatoris inserta. Sed nisi haec opitulatione Dei fuerint excitata, ad incrementum perfectionis non poterunt pervenire: quia secundum beatum Apostolum, neque qui plantat est 339 aliquid, neque qui rigat, [Note: Haec verba, quia secundum . . . . . sed qui incrementum dat Deus, omissa fuerant in ms. Remigiano et Joliensi: in editionibus quoque Mogunt., Ven. et Lugd. Supra vero vox Dei, post opitulatione, non legitur in Remig. et Jol. mss., nec in Mogunt. et Ven. edit.] sed qui incrementum dat Deus. Adjacere autem homini in quamlibet partem arbitrii libertatem, etiam liber ille qui dicitur Pastoris, apertissime docet: in quo duo angeli unicuique nostrum adhaerere dicuntur, id est, bonus ac malus; in hominis vero optione consistere, ut eligat quem sequatur. Et idcirco manet in homine liberum semper arbitrium, [Note: Ms. Joliensis, quo gratiam Dei possit negligere.] quod gratiam Dei possit vel negligere vel amare. Si dubitari non potest, inesse omni animae naturaliter virtutum semina beneficio Creatoris inserta: solus Adam praevaricatus est, et in peccato ejus nemo peccavit; in nullis iniquitatibus concepti sumus, et in nullis nos matres nostrae peperere delictis (Psal. L, 7); non fuimus natura filii irae, nec fuimus sub potestate tenebrarum (Ephes. II, 3); qui, manentibus in nobis naturaliter virtutibus, filii potius nati sumus pacis et lucis (Coloss. I, 13). Absit ab animis piorum fallacis doctrinae insidiosa deceptio. Virtutes cum vitiis habitare non possunt. Quae enim participatio, inquit Apostolus, justitiae cum iniquitate? aut quae societas luci ad tenebras (II Cor. VI, 14)? Virtus namque principaliter Deus est: cui non aliud est habere virtutem, quam esse virtutem. Hujus cum participes sumus, [Note: Edit. Mogunt. et Ven., habitat in nobis qui est, absque voce, Christus.] habitat Christus in nobis, qui est Dei virtus et Dei sapientia (I Cor. I, 24); habitat fides, spes, charitas, continentia, intellectus, consilium, fortitudo caeteraeque virtutes. Cum vero [Note: Edit. Mogunt. et Ven., ab hoc honore cedimus.] ab hoc bono recedimus, omnia nobis e contrario oriuntur ex nobis. Discedente enim pulchritudine, quid succedat nisi deformitas? abeunte sapientia, quid resideat nisi insipientia? non regnante justitia, quid dominetur nisi iniquitas?

2. Virtutum itaque semina, quae beneficio Creatoris inserta sunt, praevaricatione primi parentis eversa sunt; nec haberi queunt, nisi eo restituente qui dederat. Reformabilis enim est natura humana [Note: Editi Mogunt. et Ven., a formatore suo.] formatori suo, et eorum bonorum quae habuit, capax est: ut per mediatorem Dei et hominum hominem Christum Jesum, in eo ipso quod ei remansit, possit recuperare quod perdidit. Remansit autem ei rationalis animus, qui non virtus, sed virtutis habitaculum est. [Note: Ms. Joliensis omittit praepositionem ex.] Ex participatione enim sapientiae, et justitiae, et misericordiae, non sapientia, neque justitia, neque misericordia; sed sapientes, et justi, et misericordes sumus. Quae bona, quamvis rationale nostrum vitiis occupatum sit, et praevaricantibus nobis Dei templum spiritus immundus invaserit, possunt tamen rursus in ipsum rationale 340 confluere, per eum qui mundi principem foras mittit (Joann. XII, 31), et ligans fortem, vasa ejus rapit (Marc. III, 27), fugatoque mundi hujus spiritu, [Note: Ita mss. Corb., Remig. et Jol., cum Mogunt. et Ven. At Lugd. et illo recentiores, largitur nobis Spiritum.] dat Spiritum qui ex Deo est, ut sciamus quae a Deo donata sunt nobis (I Cor. II, 12). Qui autem Spiritum Christi non habet, hic non est ejus (Rom. VIII, 9).

[Alias CAP. XXVIII.] 3. Puto autem istum veri similitudine decipi, et in specie falsarum errare virtutum, dum ea bona quae non possunt nisi ex Dei munere haberi, etiam in impiorum animis [Note: Editi Lugdun., Lovan., Duac. et Colon., existimat.] aestimat reperiri; ideo scilicet, quia multi eorum sint justitiae, temperantiae, continentiae, et benevolentiae sectatores: quae omnia non frustra quidem, neque inutiliter habent, multumque ex eis in hac vita honoris et gloriae consequuntur: sed quia in iis studiis non Deo, sed diabolo serviunt, licet habeant temporalem de vana laude mercedem, ad illam [Note: Editiones Mogunt. et Venet. carent hac particula, tamen.] tamen beatarum virtutum non pertinent veritatem. [Note: Editiones Mogunt. et Ven., etiam.] Et ita manifestissime patet, in impiorum animis nullam habitare virtutem, sed omnia opera eorum immunda esse atque polluta, habentium sapientiam non spiritalem, sed animalem; non coelestem, sed terrenam; non Christianam, sed diabolicam; non a Patre luminum, sed a principe tenebrarum; [Note: Sic mss. Corb., Remig. et Jol., cum editis Mogunt. et Ven. At Lugdun. et posteriores edit., dum per ea ipsa quae non haberent nisi dante Deo, subduntur ei, etc.] dum et ipsa quae non haberent nisi dante Deo, subdunt ei qui primus recessit a Deo.

4. Qui ergo dicit, sine ullo opere gratiae, naturaliter omni animae semina inesse virtutum, quid laborat ostendere, nisi de istis seminibus [Note: Mss. Corb., Jol. et edit. Mogunt. et Ven., quaedam semina.] quaedam germina praecedentium Dei gratiam pullulare meritorum? Denique ut videretur aliquid gratiae tribuisse: Ad perfectionis, ait, incrementum semina haec pervenire non poterunt, nisi opitulatione Dei fuerint excitata: ut scilicet opitulatio Dei sit cohortatio atque doctrina, mens autem, quae virtutum est opulenta seminibus, utatur facultate quam possidet; ad hoc tantum juvanda, ut earum virtutum apprehendat culmina, quarum sibi scit inesse principia. [Alias CAP. XXIX.] Igitur [Note: Edit. Lugd. et posteriores, secundum istud.] secundum istum humana anima sic aedificabitur in Dei templum, ut non accipiat fundamentum praeter quod aliud nemo potest ponere, quod est Christus Jesus (I Cor. III, 11). Quando autem hoc fundamentum [Note: Editiones Mogunt. et Ven., accipitur.] incipitur, nisi quando fides in audientis corde generatur? Quae si naturaliter inerat, non coeptum ibi est aliquid, sed [Note: Lugdun. et eo recentiores, superinstructum.] superstructum. Superflue ergo infidelis videbatur, qui fidem habebat antequam crederet. Hoc autem et de aliarum virtutum principiis potest dici, quas gratia augere debeat quia sunt, non donare 341 quia desunt. Sed aliud nos omnia sanctarum Scripturarum eloquia docent. Legimus principium esse sapientiae timorem Domini (Prov. I, 7), et legimus donum Dei hanc esse virtutem (Ibid. IX, 10). Timor, [Note: Ms. Joliensis, Timorem, inquit, Dei super haec omnia posuit. Lugd. editio, Timorem Domini, inquit, super omnia posui. Lov., Duac. et Col., Timor Domini, inquit, super omnia se superposuit.] inquit, Dei super omnia se superposuit: [Note: Mss. Corb. et Remig., beatus homo. Hanc vocem homo parenthesi incluserant Lovan., Duac. et Colon., ut dubiae auctoritatis: omittunt Mogunt., Ven. et Lugd. Ms. Jol., beatus vir. Pro timorem Dei, mss. Jol., Lugd. et eo posteriores habent, timorem Domini.] beatus homo cui donatum est habere timorem Dei (Eccli. XXV, 14 et 15). Cum ergo timor Dei principium sit sapientiae, quae virtus haberi potest sine sapientia, [Note: Lugd. et posteriores, cujus.] cui ex timore principium est? Beatus apostolus Petrus, Gratia vobis, inquit, et pax adimpleatur [Note: Editi Mogunt. et Ven., in cognitione . . . . . omnia in nobis.] in recognitione Domini nostri Jesu Christi, qui nunc omnia nobis divina virtute sua, quae ad vitam et pietatem pertinent, donavit (II Petr. I, 2). Numquid ait, Qui virtutum semina, quae naturaliter habebamus inserta, opitulatione sua excitavit in nobis? [Note: Lugdun. editio, an quae ad vitam et pietatem pertinent donavit, caeteris omissis.] Sed ait, Qui nunc omnia nobis quae ad vitam et pietatem pertinent, donavit. [Note: Haec phrasis tota omittitur in Mogunt, et Ven. In qua edit. Colon., pro collatum sit, habet, collocatum sit.] Quod dicendo, cujus virtutis initium in natura posuit, quod non ab eo collatum sit qui cuncta donavit? Propter quod et beatus Paulus: Quid enim habes, inquit, quod non accepisti? Si autem accepisti, quid gloriaris quasi non acceperis (I Cor. IV, 7)?

5. Ergo omnia quae ad vitam et pietatem pertinent, non per naturam, quae vitiata est, habemus; [Note: Edit. Mogunt. et Ven., sed per naturam, quae gratia reparatur, accepimus: quam partem praeterit omnino editio Lugdun.] sed per gratiam, qua natura reparatur, accepimus. Nec ideo [Note: Lugd. et posteriores, existimare.] aestimare debemus in naturalibus thesauris principia esse virtutum, quia multa [Note: Lugd. et recentiores, laudanda.] laudabilia reperiuntur etiam in ingeniis impiorum. Quae ex natura quidem prodeunt; sed quoniam ab eo qui naturam condidit recesserunt, virtutes esse non possunt. Quod enimvero illuminatum est lumine, lumen est; et quod eodem lumine caret, nox est. [Note: Ms. Joliensis, Quid sapientia hujus mundi? Stultitia est. Editiones Mogunt. et Ven., Ac sic vitium est quod putatur esse sapientia, quando stultitia est quod putatur esse virtus.] Quia sapientia hujus mundi stultitia est apud Deum (I Cor. III, 19). Ac sic vitium est quod putatur esse virtus, quandoquidem stultitia est quod putatur esse sapientia. [Note: Ita legunt uniformiter. Mss. Corb., Remig. et Jol., cum Mogunt. et Ven. edit. At Lugdun., Lovan., Duac. et Colon., Quomodo autem fieri potest, ut is qui in naturalium virtutum seminibus exuberare se putat, quas ipse magnificas esse gloriatur (Lov., Duac. et Colon. in margine, quae iste magnifica gloriatur) . . ., subjiciat?] Quando autem fieri potest, ut qui in naturalium virtutum seminibus, quae iste magnificat, gloriantur, ipsas virtutes suas ei doctrinae subjiciant provehendas, quae dicit, Si quis videtur inter vos sapiens esse, stultus fiat, 342 ut sit sapiens (I Cor. III, 18)? et, Quia in sapientia Dei non cognovit hic mundus per sapientiam Deum, placuit Deo per stultitiam praedicationis salvos facere credentes (I Cor. I, 21). Quid illa [Note: Ita hunc locum exhibent mss. Corb. et Remig., nec non edit. Mogunt. et Ven.; quae editiones pro praesulcata, habent praesulcati cordis. At Lugd. et ea recentiores, Quid illa scientia, scientiaeque praesumptio, magis ineptum cernat . . . . . quae ignotae virtuti? Ms. Joliensis, Quid illa inscientius sapientia, quid illa praesumptione magis ineptum, magisque ridendum, nisi, etc., ignitae veritati . . . praesulcati cordis?] scientiae sapientiaeque praesumptio magis ineptum esse censeat magisque ridendum, nisi Spiritus Dei aspernationem subegerit superborum, rationesque illas quae ignotae veritati canina facundia repugnabant, gratiae suae virtute destruxerit: ut semen verbi praesulcata cordis terra concipiat, et dignos aeternis horreis fructus Dei agricultura producat?

[Alias CAP. XXX.] 6. [Note: Ita legimus in mss. Corb. et Remig. nec non in edit. Mogunt. et Ven. Ms. Joliensis sic habet locum istum, Illud autem nullius est auctoritatis testimonium quod . . . . . ex quo ostendere voluit inter boni et mali angeli . . . . . Postea vero addidit definitionis suae regulam. Edit. Lugd., Lovan., Duac. et Colon., et quo ostendere voluit, inter boni et mali contrarias suasiones, etc., addidit, etc. Vide supra initio capitis hujus.] Post illud autem nullius auctoritatis testimonium quod disputationi suae de libello Pastoris inseruit, ex quo ostendere voluit, inter boni et mali angeli contrarias suasiones, ita omnem hominem naturali judicio et propriae discretioni esse commissum, ut ei non plus a Deo praesidii, quam a diabolo sit periculi, addidit [Note: Mss. Corb., Lugd. et posteriores editiones, definitioni suae. Mss. Remig. et Jol., ut edit. Mogunt. et Venet., definitionis suae.] definitionis suae regulam, dicens: Et idcirco manet in homine liberum semper arbitrium, [Note: Edit. Lugdun. et posteriores, quo gratiam Dei possit.] quod gratiam Dei possit vel negligere, vel amare. In qua sententia etiam hoc quod ait, [Note: Sic mss. Corb. et Remig. et Joliensis. Edit. Mogunt. et Ven., remanere in homine liberum semper. Lugd. et recentiores, manere in homine liberum semper arbitrium.] in homine remanere semper liberum arbitrium, ex aliqua parte non constat: si quidem multa millia infantium in regnum Dei assumptorum, aut a regno Dei extraneorum, sine ullius suae voluntatis arbitrio gratiam Dei aut accipiant, aut amittant; multique excordes ad omnia prorsus et fatui, per sacramentum regenerationis ab aeternae mortis vinculis eruantur. Accipiamus tamen ita hoc dictum, ut ad eos proprie pertineat haec definitio, qui uti possunt libera voluntate. Itane libera est ista libertas, [Note: Mss. Corb., Remig. et Jol., cum Mogunt. et Ven., ut tantum ex se habeat, etc. Editiones Lugd., Lovan. Duac. et Colon., ut in textu. Lugd. pro delectationis habet dilectionis: idemque in marginem conjecerunt Duac. et Colon.] ut quantum ex se habeat fastidii ut negligat gratiam Dei, tantum ex se habeat delectationis ut diligat? Itane illum [Note: In ms. Joliensi abest, vetustae. In Remigiano legitur, itane vetustae ullum.] vetustae infidelitatis glacialem rigorem nullus meridiani caloris spiritus relaxavit, et torpor mentis obstrictae de suo algore concaluit; [Note: Sic mss. Corb., Remig. et Jol. cum Mogunt. et Ven. At vero Lugd. et posteriores, ut dicente Domino . . . . . scintilla pervenerit . . . . in flammam charitatis exarserit.] et dicente Domino, Ignem veni mittere in terram (Luc. XII, 49), 343 nulla ad cor frigidum scintilla pervenit, et cinis mortuus a semetipso in flammam charitatis exarsit? Nihil tale [Note: Editiones Lovan., Duac. et Colon., in istius gratiae damnatoribus: in margine, in istis. Mss. Corb., Remig. et Jol., cum Mogunt. et Ven. et antiqua Lugdun., in istis gratiae amatoribus; quae ad oram libri notatum praefert., Forte legendum est, in istis gratiae damnatoribus. Mss. et antiquiorum ex editis lectio praeferenda visa est: in qua hanc sententiam et proxime sequentes, non simpliciter, sed figurate accipiamus per interrogationem ex judicio eruditissimorum virorum qui operum S. Augustini editionem ultimam procurarunt.] in istis gratiae amatoribus factum est, quale illi experti sunt, qui dicebant, Nonne cor nostrum erat ardens [Note: Editiones Mogunt. et Ven. addunt, in nobis. Alii codices nostri minime.], cum essemus cum illo in via, et aperiret nobis Scripturas (Luc. XXIV. 32)? Sed nec illud in eisdem actum est quod [Note: Ms. Corb., Lugd. et posteriores editiones, de Lydia. Idem ms. cum Remig. et Joliensi, cor aperuit Deus. Alii, cor aperuit Dominus.] in Lydia, civitatis Thyatirorum purpuraria, quae inter mulieres, quibus illic Apostolus praedicabat, sola tunc ostenditur credidisse, Cujus, inquit, cor aperuit Deus, ut intenderet his quae a Paulo dicebantur (Act. I, 14)? Et tanta est secundum istum liberi arbitrii [Note: Editi Lugd., Lovan., Duac. et Colon., Vel incolumitas vel facultas, ut . . . . . habeat. Lugd. habeant: cum mss. Corb., Remig. et Jol., et Mogunt. et Ven.] incolumitas et facultas, ut charitatem, quae in omnium arce virtutum est, non ex Dei munere, sed ex sola habeant voluntate. Quid ergo in anima a suo aedificatore [Note: Lugdun. et illo recentiores, parabitur.] reparatur? aut qua largitate gratiae fiet ornatior, si illa sunt ei propria, sine quibus non possunt prodesse donata? Sed Apostolus, qui profitetur, sine charitate non operationes miraculorum, non scientiam, non fidem, non prophetiam, non erogationes divitiarum, non ipsam saevissimorum suppliciorum prodesse tolerantiam (I Cor. XIII, 2 et 3), unde habeatur ipsa charitas non tacet: Quoniam charitas, inquit, Dei diffusa est in cordibus nostris per Spiritum sanctum, qui datus est nobis (Rom. V, 5): et, [Note: Editiones Mogunt. et Ven. conformiter textui Apostolico, Pax, inquit, fratribus, et charitas cum fide.] Pax, inquit, fratribus cum charitate et fide, a Deo Patre et Domino Jesu Christo (Ephes. VI, 23). Sanctus etiam Joannes apostolus instruat nos, unde hujus boni coeperimus esse participes. Charissimi, inquit, diligamus nos invicem, quia dilectio ex Deo est (I Joan. IV, 7). Et ne [Note: Ms. Remig. cum Lugdun. et posterioribus editis, possimus.] possemus opinari ideo dilectionem dictam ex Deo, quia in natura hominis hic [Note: Ms. Remig., hic salutis esset affectus. Ms. Jol., hic esset affectus. Ms. Corb., hic saltus. Edit. Lugd. hic salvus esset effectus.] satus esset affectus, paulo post ait, Non quod nos dilexerimus Deum, sed quoniam ipse dilexit nos (Ibid., 10): et iterum, Nos diligamus Deum, [Note: Ms. Joliensis, quoniam ille prior. Posterior hic Scripturae locus aberat ab editione Lugdunensi.] quia prior dilexit nos (Ibid., 19). Agnoscat ergo humma egestas, hoc quod de quibuslibet bonis recte dicitur, multo rectius sibi dici de eo sine quo bona cuncta non prosunt; [Note: Hic locus desideratur in ms. Joliensi.] Quid enim habes quod non accepisti? Si autem accepisti, quid gloriaris quasi non acceperis (I Cor. IV, 7)?


344 CAPUT XIV. Cassianus liberi arbitrii vigorem demonstrare aggressus. Definitio decima Cassiani: Job suis viribus vicisse diabolum, non auxilio gratiae: nisi quatenus Deus non majorem tentatori dedit potestatem, quam illi noverat inesse virtutem. Cassiani fraus: catholicam sententiam de gratia in disputationis principio praedicat, et eamdem postea impugnat. Ad praecipitia Pelagiana gradatim decurrit.
[Alias CAP. XXXI.] 1. Post haec [Note: In ms. Joliensi ac Mogunt. et Ven. deest autem. Post pauca Lugd., Lovan., Duac. et Colon., quantum ei fuerat fructuosissimum, addidit quaedam perplexe atque confuse. Mog. et Ven., addit: caetera ut in textu.] autem, cum tantum homini tribuisset ante gratiam, quantum ei fructuosissimum est habere per gratiam, addidit quaedam perplexa atque confusa, ad vigorem liberi arbitrii demonstrandum; et de his quae jam donatis sibi [Note: Edit. Mogunt. et Ven., virtutibus. Idem margini apposuere Lovan., Duac. et Colon. Postea Mogunt., vult illa unire. Ven., venire. Deinde iidem codices, arbitrii libertate: ubi Lugd. et posteriores, per arbitrii libertatem. Mss. tres, ex arbitrii libertate.] viribus facit, vult illa munire quae ei naturaliter inesse definit; ut quod est per adjutorium Dei perfecisse, hoc sit ex liberi arbitrii libertate coepisse. Verum haec ut tolerabilia transeamus: quia et nos liberum arbitrium ideo dicimus, bonae voluntatis affectum fideique principium, operante gratia concepisse, ut per haec quae illi nullo merito praeeunte donata sunt, ea quae [Note: Editio Lugdun. et posteriores, operaturis.] operaturo sunt promissa mereatur; ab illo semper petens posse aliquid boni facere, qui ait, Sine me nihil potestis facere (Joan. XV, 5). [Alias CAP. XXXII.] His itaque praetermissis, id quod de sancti Job passionibus posuit, retractemus. Ait enim (Collat. I, c. 14): Quod etiam in Job probatissimo athleta suo, cum eum diabolus expetisset ad singulare certamen, divinam legimus providisse justitiam. Si enim contra inimicum, non sua virtute, sed Dei solius fuisset gratia protegente congressus, et absque ulla virtute [Note: Edit. Mogunt. et Venet., sapientiae suae . . . . . et exitium pertulisset.] patientiae suae, divina tantum opitulatione suffultus, multiplices illas ac tota inimici crudelitate quaesitas tentationum moles et exitia pertulisset, quomodo non illam calumniosam diabolus, quam prius emiserat vocem, adversus eum justius iterasset, Numquid Job gratis [Note: Lugdun. et recentiores, colet Deum.] colit Deum? Nonne tu vallasti eum, [Note: Haec verba, ac domum ejus, non legimus in mss. Remigiano et Joliensi, nec in Lugd.] ac domum ejus, et universam substantiam ejus per circuitum? Sed aufer manum tuam, hoc est, sine eum suis mecum viribus decertare, 345 nisi [Note: Ms. Jol., in faciem, absque pronomine, tuam. Ven. editio, maledixerit tibi.] in faciem tuam benedixerit tibi (Job. I, 9). Sed cum nullam hujuscemodi querimoniam calumniosus hostis post conflictum audeat iterare, non Dei, sed illius se victum viribus confitetur. Licet etiam gratia Dei non in totum illi defuisse credenda sit, quae tantam tentatori tribuit potestatem, quantam et illum resistendi noverat habere virtutem: non eum ab illius impugnatione sic protegens, ut nullum virtuti humanae relinqueret locum; sed hoc tantum procurans, ne violentissimus inimicus animam ejus amentem faciens [Note: Ms. Joliensis, et impotem sensus.] et impotem sensu, impari eum atque iniquo certaminis pondere praegravaret.

[Alias CAP. XXXIII.] 2. Quis haec praedicari [Note: Edit. Mogunt. et Ven., catholicis, sine praepositione a: et infra pro collocutionibus, Lugd. et recentiores illo habent, colluctationibus; nec dissentit ms. Joliensis.] a catholicis inter catholicos crederet, nisi quae in collocutionibus domesticis saepe defensa sunt, etiam scripta legerentur? Itane in omnibus hominibus intelligentiae caligat obtutus, et a cunctis Ecclesiae filiis spiritus scientiae et pietatis abscessit, ut non [Note: Lugdun. et Lovan., ut non erubescant ingerere judiciis legentium tam inhonesto mendacio. Edit. Mogunt et Venet., ut non erubescat ingerere judicio legentium tam inanes fabulas, tam inhonesta mendacia vir gravis, etc. Ms. Jol., ut non erubescant . . . . . tam inanes fabulae, tam inhonesta mendacia? Vir gravis, etc. In ora Duac. et Colon., qui legunt ut Mog. et Ven., post tam inhonesta mendacia, apposito comate, Vir gravis, etc.] erubescant ingerere se judiciis legentium tam inhonesta mendacia? Vir gravis, doctor sapiens, verax magister, redde nobis catholicam definitionem, qua inter initia disputationis tuae aures nostras mentesque cepisti. Pronuntiaveras [Note: Ita mss. Corb. et Remig. cum edit. Mogunt. et Ven. At Lugdun. et illo recentiores editiones, fidem Christianam, voce ecclesiastica. Ms. Joliensis, fide Christiana, voce ecclesiastica.] fidem Christiana voce ecclesiasticam, Non solum actuum, verum etiam cogitationum bonarum ex Deo esse principium (Supra, c. 2, n. 2): qui nobis et initia sanctae voluntatis inspirat, et virtutem atque opportunitatem eorum quae recte cupimus, tribuit peragendi. Omne enim datum optimum, et omne donum perfectum desursum est, descendens a Patre luminum; qui et inspirat quae bona sunt, et exsequitur, et consummat in nobis (Jacob. I, 17): [Note: Ms. Joliens., hujus enim.] et hujus sententiae soliditate omnia hostilium reliquiarum machinamenta confregeras. Cur professione mutata, quod destruxisti aedificas, quod tuebaris impugnas? Cur invictissimae veritatis [Note: Ms. Joliensis, arce destructa.] arce deserta, gradatim ad praecipitia Pelagiana decurris? Qui enim definieras, neque sanctarum cogitationum, neque piarum voluntatum, neque bonorum actuum ex nobis esse principia; sed inspiratione Dei gratiaeque ejus auxilio bona in nobis cuncta generari, et ad profectum perfectionemque perduci: paulo post coepisti donis gratiae liberi arbitrii aequare conatus; ut principia quae Deo assignaveras, posse hominem a semetipso habere monstrares, dicendo (Supra, c. 3, num. 3), Quia etiam suis interdum motibus homo 346 ad virtutum appetitus [Note: Lugdun. et posteriores, posset extendi, semper vero a Domino indiget adjuvari.] possit extendi, semper vero a Domino indigeat adjuvari: et iterum dicendo (Supra, c. 4, num. 2), Etiam per naturae bonum, quod beneficio Creatoris indultum est, nonnumquam bonarum voluntatum prodire principia: quae tamen nisi a Domino dirigantur, [Note: Ms. Joliensis, ad consummationem pervenire, omissa hac voce, virtutum.] ad consummationem virtutum pervenire non possint. Et post haec, ut quosdam praeveniri [Note: Ms. Rem. et edit. Lugdun., ad gratiam.] a gratia ostenderes, in quorumdam autem praeeuntibus meritis causam percipiendae gratiae collocares, dixisti (Supra, c. 5, num. 1), Quid ex quo pendeat dubitari: id est, utrum, quia initium bonae voluntatis praebuerimus, misereatur nostri Deus; an quia Deus misereatur, consequamur bonae voluntatis initium. Quas duas regulas ne in ambiguo relinqueres, [Note: Editiones Mogunt. et Ven., utrumque.] utramque exemplis, ut tibi visum est idoneis, munire curasti; unam de Pauli et Matthaei coactitia conversione confirmans, [Note: Ms. Jol., Lugd. edit. et posteriores, alteram.] aliam de Zacchaei et latronis voluntaria fide roborans; quorum desiderium [Note: Editiones Mogunt. et Ven., tam volens.] tam violentum dicis fuisse (Supra, c. 7, num. 1), ut ad invadendum regnum coelorum specialia vocationis [Note: Ms. Joliensis, merita.] monita praevenirent. Deinde progressu disputationis, ut incolumitatem interioris hominis patefacias (Supra, c. 9, num. 2); ipsum Adam concepisse quidem, quam non habebat, [Note: Editio Lugd., conscientiam mali; sed quod acceperat, etiam boni scientiam non amisisse.] scientiam mali; sed quam acceperat boni scientiam, non amisisse confirmas. Cumque hoc etiam ex comparatione impiorum probare voluisses, in id usque prolapsus es, ut proclamares (Supra, c. 11, num. 2), Cavendum nobis esse, ne ita ad Deum omnia sanctorum merita referamus, ut nihil nisi quod malum est humanae ascribamus naturae. Et ne hanc [Note: Editio Lugd., naturas ullas. Edit. Mogunt. et Ven., pro animas, habent animos.] naturam ullas in praevaricatione Adae crederemus amisisse virtutes, definisti tam incolumes esse omnium hominum animas naturaliter, quam fuit primi hominis ante peccatum, dicendo (Supra, c. 13, num. 1), Dubitari ergo non potest, inesse omni animae naturaliter virtutum semina, beneficio Creatoris inserta. Consideratis ergo his definitionibus tuis, non est occultum, quantum ab illius sententiae sanitate desciveris, in qua quod tribuendum erat gratiae fallaciter praedicando, catholicarum tibi aurium judicia conciliare voluisti, quibus de [Note: Mss. Corb. et Remig., edit. Mog. et Ven., praemissae promissionis.] praemissae professionis fronte securis, facile sequentia irreperent, si prima placuissent.


347 CAPUT XV. Libero arbitrio quantas vires tribuat Cassianus. Job in conflictu cum diabolo sua ipsius virtute vicisse putat. Contra probatur Job vicisse auxilio Dei. Tolerantiae fortitudo non nisi ex gratia Dei. Cassiani error, virtutem resistendi habuisse Job ex libero arbitrio, non ex gratia.
[Alias CAP. XXXIV.] 1. Sed hactenus ne in totum videreris a praefixa regula discrepare, ita virtutum meritorumque principia [Note: Ita mss. Corb., Remig. et Jol., cum edit. Mogunt. et Ven. Lugdun. vero et posteriores, ad liberum arbitrium a gratia transtulisti, ut ipsos, etc.] a libero arbitrio ad gratiam transtulisti, [Note: Ms. Joliens., ut ipsorum bonorum voluntarios motus, omissa voce, desideriorum. Posteriores editiones, Lugd. et aliae, paulo post, patereris habent, ubi mss. et antiquiores Mogunt. et Ven., fatereris.] ut ipsos bonorum desideriorum voluntarios motus sine auxilio Dei nec provehi fatereris posse, nec perfici: nunc vero remoto longius Deo, et a sustentatione hominis separato, tantam libero arbitrio [Note: Ms. Joliensis, potentiam tribuisti.] potentiam tribuis, ut non solum amissionem multiplicium facultatum, et totius simul familiae ac necessitudinum acerbissimum finem constanter aequanimiterque suscipiat; sed ipsius quoque corporis proprii ineffabiles cruciatus proposito nudae voluntatis evincat. Et ut dubitari hinc disputante te nequeat, sancti Job constituis exemplum, qui adversus illam insignem diabolicae saevitiae crudelitatem sine Dei praesidio decertarit: et argumento probare niteris, quod ipse cruentissimus inimicus confessus sit, non Domini, sed Job se virtute superatum, in eo quod sibi in graviore conflictu gratiam Dei obstitisse non dixit: quasi vir ille in damnis atque orbitatibus debuerit superna protectione circumtegi, in carnis autem suae animaeque tormentis non eguerit adjuvari. Si ergo hac magnitudine animi, [Note: Ms. Jol., qua illata, etc., ut in textu. Edit. Mogunt., qua illata. Ven., qua illatam . . . . . mortium poenam superat.] quam illata per singulos omnesque artus tot mortium poena non superat, [Note: Mss. Corb. et Remig., nihil plus intra (Remig. inter) sanctorum palmas, etc.] nihil inter sanctorum palmas memorabilius, nihil invenitur illustrius, [Note: Edit. Mogunt. et Ven., cumque. Lugd., eaque.] eamque asseris ex humana tantum virtute subsistere: quid erit laudis ac meriti, quod inter studia quietis et pacis nequeat arbitrii obtinere libertas, quam in tanti fine certaminis de suis viribus coronasti?

2. Quaero igitur abs te, videaturne tibi vir iste, cum illis quae legimus suppliciis probaretur, habuisse [Note: Ms. Joliensis caret his, in se: tum vero dicens, Scio quod.] in se Spiritum sanctum? Si habuisse dicis, certum est quia Deus quem non deseruit, adjuvit. Si autem recessisse ab eo Spiritum 348 sanctum dixeris; propheticus te ejusdem sermo convincit, dicentis, Scio enim quod Redemptor meus [Note: Edit. Mogunt. et Ven., vivit, et in novissimo de terra surrecturus sum.] vivat, et in novissimo die de terra surrecturus sim, et rursus circumdabor pelle mea, et in carne mea videbo [Note: Ms. Joliensis, Deum salvatorem meum . . . . reposita est spes mea, omisso pronomine haec.] Deum, quem visurus sum ego ipse, et oculi mei conspecturi sunt, et non alius: reposita est haec spes mea in sinu meo (Job. XIX, 25). Quod si de incarnatione Domini nostri Jesu Christi, ac resurrectione ejus qui est primitiae dormientium, et de spe redemptionis, quae in ipso reposita est omnibus sanctis, recte intelligitur prophetatum; manifeste apparet non discessisse a templo suo gratiam Dei, et fecisse jam tunc Dominum [Note: Edit. Mogunt. et Ven., in sancto suo.] in hoc sancto suo, quod postea in apostolis et martyribus suis spondebat esse faciendum, dicens, Cum autem tradent vos, nolite cogitare quomodo aut quid loquamini: dabitur enim vobis in illa hora quid loquamini: non enim vos estis qui loquimini, sed Spiritus Patris vestri, qui loquitur in vobis (Matth. X, 19). Quid cum idem sanctus ineptis consolatoribus responderet, [Note: Edit. Colon., non in Dei, et post pauca edit. Mogunt. et Ven., invocabit Deum. Ms. Remig., et ipse exaudiet.] nonne in Dei fidebat auxilio, dicens, Qui deridetur ab amico suo, sicut ego, invocabit Dominum, et exaudiet eum (Job. XII, 4)? Aut nesciebat [Note: Ms. Joliensis, ab illo: caeteri, ex illo.] ex illo se habere quod habebat, de quo ait, Apud ipsum [Note: Ms. Remig., fortitudo et sapientia.] sapientia et fortitudo, ipse habet consilium et intelligentiam (Job. XIII, 3): [Note: Lugd. et posteriores editi, et quod dicit.] et de quo dicit, In cujus manu anima omnis viventis et spiritus universae carnis hominis (Ibid., 10): et iterum, Exspecto, inquit, donec veniat immutatio mea: vocabis et ego respondebo tibi: operi manuum tuarum porriges dexteram: tu quidem gressus meos dinumerasti, [Note: Mss. Corb. et Remig. cum Mogunt. et Ven., parcens. Ms. Joliensis, parces.] sed parcis peccatis meis: signasti quasi in sacculo delicta mea, sed curasti iniquitatem meam. Non ergo [Note: Ms. Joliensis, deseruerat Deus.] deseruerat Dominus quem curabat: neque opem suam abstulerat ab eo cui purificatoria remedia, quibus clarius nitesceret, admovebat.

[Alias CAP. XXXV.] 3. Ad hanc [Note: Editiones Mogunt. et Ven. non habent vocem hanc passionum. Lugdun. editio paulo post, in qua hic spiritus emicuit.] passionum tolerantiam, in qua hic sanctus emicuit, etiam ille erat praeparatus a Domino, qui dicebat, Nam etsi ambulem in medio umbrae mortis, non timebo mala, quoniam tu mecum es (Psal. XXII, 4): et illud, [Note: Ms. Joliensis, Salus autem justorum.] Salus justorum a Domino, et protector eorum est in tempore tribulationis (Psal. XXXVI, 39). Ad hanc tolerantiam etiam ille [Note: Lugd., Lovan., Duac. et Colon., erat paratus.] erat praeparatus a Domino, qui et credere in Christum, et pro Christo pati referebat ad Christum, dicens: Justificati igitur ex fide, pacem habeamus ad Deum per Dominum 349 nostrum Jesum Christum; per quem et accessum habemus [Note: Hic editiones Mogunt. et Ven. addunt haec, per fidem: quae habentur et in textu Apostoli. Lugdun. et posteriores, in gratia ista. Colon., in gloria ista.] per fidem in gratiam istam, in qua stamus, et gloriamur in spe gloriae filiorum Dei: non solum autem, sed et gloriamur in tribulationibus, scientes quod tribulatio patientiam operatur, patientia autem probationem, probatio vero spem, spes autem non confundit: quia charitas Dei diffusa est in cordibus nostris per Spiritum sanctum, qui datus est nobis (Rom. V, 1). Et iterum (Rom. VIII, 33), Quis nos separabit a charitate Christi? tribulatio? an angustia? an persecutio? an fames? an nuditas? an periculum? an gladius? Sicut scriptum est, Quia propter te mortificamur tota die, [Note: Lugd. et recentiores, existimati sumus.] aestimati sumus ut oves occasionis (Psal. XLIII, 22): [Note: Ms. Joliensis, et in omnibus. Ms Remig., et in his omnibus.] sed in his omnibus superamus per eum qui dilexit nos. Hujus tolerantiae fortitudo [Note: Lugd. et posteriores, unde descenderet.] unde descenderit, beatus Petrus, et in illo omnis Ecclesia, Veritatis ipsius voce discebat, dicentis (Luc. XXII, 31): Ecce Satanas postulavit [Note: Mss. Remig. et Jol., ut cribraret vos.] ut cerneret vos velut triticum; ego autem rogavi pro te, Petre, ne deficiat fides tua. Quisquis igitur [Note: Lugd. et recentiores, in tribulatione.] in tribulationibus non deficit, ab illo se non dubitet adjuvari ad quem quotidie corda universorum fidelium clamant, [Note: Mss. Remig. et Jol., cum edit. Mogunt. et Ven., Ne nos inducas.] Ne inferas nos in tentationem, sed libera nos a malo (Matth. VI, 13): quoniam [Note: Edit. Lugd. cum posterioribus, custodit Deus.] Custodit Dominus animas sanctorum suorum, de manu peccatorum liberabit eos (Psal. XCVI, 10).

4. Quod autem dicis: Gratiam Dei ab Job ex eo [Note: Lugd. et posteriores, cum mss. Corb. et Remig., intelligendam.] intelligendum non penitus recessisse, quod tentatori ejus tantam Deus [Note: Edit. Lugd. et recentiores, tantam Deus tribuit potestatem. Lugd. omittit vocem hanc, Deus; ms. Jol., particulam et ante illum.] tentandi dederit potestatem, quantam et illum resistendi noverat habere virtutem: nonne rectius veraciusque loquereris, si ubi dixisti, Quantam et illum resistendi noverat habere virtutem; [Note: Ms. Jol., potius affirmares.] diceres potius, quantam et illi resistendi noverat se dedisse virtutem? [Note: Ita mss. Corb., Remig. et Jol., cum editis Mogunt. et Ven. Lugd. et reliqui codices, unius enim verbi correctio . . . . temperasset.] In ejus enim verbi correctione, totam istam gloriam quam humanis viribus assignare voluisti, sobrietate aliqua temperasses: ut illa mirabilis in tanta afflictione patientia, [Note: Ms. Remig. omittit particulam et ante vocem Dei.] et Dei adjutorio et libero hominis ascriberetur arbitrio. Sed veritus es naturae humanae minuere laudem, si ei profitereris a Deo datam esse virtutem. [Note: Ms. Jol. cum Lugd. et posterioribus, Itaque idem. Ms. Jol., credere.] Ideo conflictus illius atque victoriae non vis credi cooperatorem Deum fuisse, sed tantummodo spectatorem: ut cui [Note: Edit. Lugd. et posteriores, persuadere poterit . . . . evictum. Mogunt. et Ven., tam arduo certamine victum. Eadem Lugd. et recentiores omittunt vocem liberi ante arbitrii.] persuadere poteris per naturalem liberi arbitrii facultatem tam arduum certamen evictum, 350 dubitare non audeat in levioribus causis multo liberiores esse bonae voluntatis effectus, atque ita [Note: Mogunt. et Ven., in illius damnatam sententiam cadat. Ms. Jol., in jus damnatae sententiae cadat.] in illius damnatae sententiae foveam cadat, qua dicitur ideo nobis gratiam justificationis dari, ut quod facere per liberum jubemur arbitrium, facilius possimus implere per gratiam; tamquam etsi gratia non daretur, non quidem facile, sed tamen possemus, etiam sine illa, implere divina mandata. Quod quia catholici pontifices dignum anathemate censuerunt; utendum nobis est eo quo usi sunt testimonio, dicentes (Carthag. conc. can. 5 seu 6; vid. append. p. 272): «De fructibus enim mandatorum Dominus loquebatur, ubi non ait, [Note: Hic editiones Mogunt. et Ven. solae primo inserunt hunc Evangelii locum: Sine me nihil potestis facere, quem post pauca cum caeteris codicibus iterum repetunt.] Sine me difficilius potestis facere; sed ait, Sine me nihil potestis facere (Joan. XV, 57).»


CAPUT XVI. Quod supra docuerat Cassianus centurionis evangelici exemplo confirmare nititur; cujus definitio undecima est: Nullius laudis ac meriti esse, si id in eo Christus quod ipse donaverat praetulisset. Contra probat S. Prosper, quod laus et meritum per gratiam non auferatur; fidei quoque et bonis operibus laudem ac meritum tribui sine praejudicio gratiae.
[Alias CAP. XXXVI.] 1. His autem definitionibus tuis, quas credidisti idonea auctoritate munitas, tamquam de consensu legentium securus, adjungis, Solere interdum Deum ad fidem nostram probandam plus offerre quam sufficit, ut [Note: Lugd. et ea posteriores, quam infirma sit. Castigantur ex mss. Corb., Remig. et Jol., nec non edit. Mogunt. et Ven.] quam firma sit credentium fides possit agnosci. Et hoc exemplo illius centurionis ostendis, qui cum pueri sui [Note: Ms. Joliensis, quaereret curationem.] posceret curationem, Dominusque se ad domum ejus iturum esse promitteret, [Note: Ita mss. Corb. et Remig., Mogunt. et Ven. editi. At ms. Jol., Lugd. editio et recentiores, respondit.] responderit, Non sum dignus ut intres sub tectum meum, sed dic tantum verbo, et sanabitur puer meus (Matth. VIII, 8). In quo eum Dominus tali admiratione laudaverit, ut pronuntiaret non se invenisse tantam fidem in Israel. [Note: Edit. Lugd. et posteriores, At exigua conclusione pene totum tu.] Et exigua conclusione pene totum Pelagianum dogma confirmas, dicendo (Collat. 13 c. 14), Nullius enim laudis esset ac meriti, si id in eo [Note: Ms. Joliensis, Dominus.] Christus quod ipse donaverat praetulisset. Falso ergo scriptum est (Sap. VIII, 21), Quia nemo potest esse continens, nisi Deus det. Falso praedicavit Apostolus, cum de eadem virtute loqueretur, 351 dicens (I Cor. VII, 7), Volo autem omnes homines esse sicut me ipsum; sed unusquisque proprium habet donum a Deo, alius sic, [Note: Editio Lugd. et quae post eam, alius autem sic.] alius vero sic. Falso docuit et ille qui dixit (Jac. I, 5), Si quis indiget [Note: Edit. Mogunt. et Ven., sapientiam postulet a Deo.] sapientia, postulet a Deo, et dabitur ei. Nec secundum veritatem dictum est (Ibid., 17), Omne datum optimum, et omne donum perfectum desursum est, descendens a Patre luminum; et (Joan. III, 27), Nemo potest accipere quidquam, nisi ei datum fuerit de coelo. An dicendum est omnes quidem virtutes inter Dei dona numerandas; sed in illis hominem quas de proprio habuerit esse laudabilem, et ibi esse merita ubi Dei dona non fuerint? Igitur secundum regulam tuam, quibus donatum est ut non solum crederent in Christum, sed etiam ut paterentur pro ipso, et laudem et meritum perdiderunt; nec habent veram gloriam qui non in se, sed in Domino, gloriantur. Sed rectius [Note: Ms. Remig., audivimus.] audimus prophetam dicentem (Jerem. XVII, 5), Maledictus homo qui spem habet in homine, et firmat carnem [Note: Ms. Joliensis, brachium suum.] brachii sui, et a Domino discedit cor ejus; et illum qui ait (Psal. XVII, 1), Diligam te, Domine, virtus mea; et (Psal. XXXIII, 3), In Domino laudabitur anima mea; [Note: Haec quae sequuntur non legimus in ms. Joliensi.] et (Psal. CXVII, 14), Fortitudo mea et laudatio mea Dominus. [Note: Ms. Joliensis, ut manifeste noverimus.] Ut manifestissime noverimus, nec laudem eos ullam habere, nec meritum, [Note: Edit. Mogunt. et Ven., in quibus ea inveniuntur. Sed minus recte, ut videtur.] in quibus non inveniuntur quae, nisi Dominus dederit, non habentur.

2. Sic autem putasti de testimonio laudatae fidei praejudicium donis gratiae posse generari; quasi fides, ubi ostenderetur laudata, non doceretur esse donata. Laudat Apostolus Romanorum fidem, et pro hoc bono [Note: In edit. Lugd. et posterioribus deest eorum. In ms. Joliensi, ac Mogunt. et Ven., non legitur vox haec, Deo.] eorum agit gratias Deo, dicens (Rom. I, 8), Primum quidem gratias ago Deo meo per Jesum Christum pro omnibus vobis, quia fides vestra annuntiatur in universo mundo. Ad Corinthios quoque simili scribit affectu, dicens (I Cor. I, 4), Gratias ago Deo meo semper pro vobis, in gratia Dei, quae data est vobis in Christo Jesu; quia in omnibus divites facti estis in illo, in omni verbo et in omni scientia. Numquid agendo gratias Deo, credentibus [Note: Ms. Joliensis, abstulit laudem.] sustulit laudem? aut laudando credentes, meriti negavit auctorem? De Ephesiorum etiam fide quid sentiat audiamus. Propterea, inquit (Ephes. I, 15), et ego audiens fidem vestram, quae est in [Note: Ms. Joliensis, in Christo Jesu. Et infra, in agnitione ejus habet cum mss. Corb. et Remig., ubi editi omnes, in agnitionem ejus.] Domino Jesu, et dilectionem in omnes sanctos, non cesso gratias agens pro vobis, memoriam vestri faciens in orationibus meis, ut Deus Domini nostri Jesu Christi Pater gloriae, det vobis Spiritum sapientiae et revelationis, in agnitione ejus 352 illuminatos oculos cordis vestri. Habebant ergo isti fidem, habebant et opera charitatis, quae nec laude poterant carere, nec merito; sed pro his virtutibus Apostolus gratias Deo agere non cessat, sciens a Patre luminum haec dona venisse; a quo se etiam petere protestatur, ut quibus dedit fidem, quae per dilectionem operatur, det Spiritum sapientiae et intellectus: [Note: Lugd. editio cum ea recentioribus, ut inde . . . . . . . quod habebant a quo discunt et sperare.] et inde se Ephesii noverint accepisse quod habeant, a quo discunt sperare quod non habent. Pro Philippensibus quoque similes Deo gratias agit, et meritum eorum laudemque [Note: Ms. Joliensis, non omittit.] non supprimit, dicens (Philip. I, 3), Gratias ago Deo meo in omni memoria vestri, semper in cunctis orationibus meis pro omnibus vobis cum gaudio deprecationem faciens, [Note: Lugd. et posteriores, super communicationem vestram. Mogunt. et Ven. post pauca, qui coepit in nobis opus, perficiet usque in diem Domini nostri Jesu Christi.] super communicatione vestra in Evangelio, a prima die usque nunc: confidens hoc ipsum, quia qui coepit in vobis opus bonum, perficiet usque in diem Jesu Christi. [Note: Ita mss. Corb., Remig. et Jol., cum Mogunt. et Ven. edit. At Lugdun., Lov., Duac. et Colon., cujus humanae laudis ac meriti non hic causa suspensa est?] Cujus hic humanae laudis ac meriti nunc in Deo causa suspensa est? Quid virtutis [Note: Ms. Jol. cum Lugd. et posterioribus, ac pietatis.] aut pietatis exceptum est, quod non ex gratiae fonte profluxerit, ubi ab initio [Note: Edit. Mogunt. et Ven., usque in finem.] usque ad finem, et inchoatio et perfectio boni operis Domino deputatur? Cui canitur de sanctis suis (Psal. LXXXVIII, 16, 17), Domine, in lumine vultus tui ambulabunt, et in nomine tuo exsultabunt tota die, et in justitia tua exaltabuntur, quoniam gloria virtutis eorum tu es [Note: In Ms. Jol. adduntur hic sequentia, et in beneplacito tuo exaltabitur cornu nostrum.].


CAPUT XVII. Quantum Cassianus in supra refutatis adjuvet Pelagianos, dicentes, Gratiam Dei secundum merita nostra dari; quos tamen profanae opinionis arguit, in quo sibimetipsi contrarius esse convincitur. Salus omni modo, nisi ex fide esse non potest.
[Alias CAP. XXXVII.] 1. Considerandum sane est in hac sententia tua, quantum adjuves eos qui dicunt Gratiam Dei secundum merita nostra dari; quos [Note: Edit. Lugd. et posteriores omittunt, tamen.] tamen, ut catholicae fidei defendaris umbraculo, profanae opinionis esse profiteris, dicens: Nemo autem [Note: Ms. Jol., Ven., Lugd. et recentiores editi, existimet. Infra vero idem ms. cum mss. Corb. et Remig. ac Mogunt. edit., aestimas, ubi caeteri codices existimas habent.] aestimet haec a nobis ob hoc fuisse prolata, ut nitamur astruere summam salutis in nostrae fidei ditione consistere, secundum quorumdam profanam opinionem, qui, totum libero arbitrio deputantes, gratiam Dei dispensari secundum meritum uniuscujusque definiunt. Sed miror valde quomodo 353 non vides, aut ab aliis aestimas non videri, quod te ipsum tuo ore condemnas. Dicendo enim quod centurio, cujus fides Domini voce laudata est, nullius laudis esset ac meriti, [Note: Ms. Joliensis, si id in eo Dominus; caeteri, Deus: et paulo post idem ms., centurionem ipsum.] si id in eo quod ipse donaverat praetulisset, definisti centurionem illum non donatam fidem habuisse, sed propriam; ac perinde nihil ejus principiis collatum fuisse per gratiam; in eadem autem fide causam fuisse et laudis et meriti, quorum neutrum haberet, si id cui et laus debetur et meritum Dominus contulisset. Frustra ergo, ut invidiam damnati erroris evadas, summam salutis negas in fidei nostrae ditione consistere, cum omni modo salus [Note: Lugdun. et posteriores, cum omnino: idem habet et ms. Joliensis, qui subdit, salus nonnisi ex fide esse possit.] nisi ex fide esse non possit. Justus enim ex fide vivit (Rom. I, 17; Habac. II, 4). Quoniam Veritas dicit, Amen, amen, dico vobis, quoniam qui audit verbum meum, et credit in eum qui me misit, [Note: Editiones Mogunt. et Ven., habet vitam, et in judicium non venit, sed transit de morte in vitam. Ms. Jol. ut supra; at sed transiet, etc., habet pro transibit, et in vitam. Ms. Remig., sed transit.] habet vitam aeternam, et in judicium non veniet, sed transibit de morte ad vitam (Joan. VI, 24). Et iterum, [Note: Ms. Joliensis, Haec est enim. Ms. Corb., Haec est autem; et post pauca mss. Corb. et Remig., et ego resuscitem eum. Caeteri codices ut in textu.] Haec est voluntas Patris mei, ut omnis qui videt Filium et credit in eum, habeat vitam aeternam; et ego resuscitabo eum in novissimo die (Joan. VI, 40). [Note: Ms. Joliensis, Ac rursus.] Et iterum, Haec est autem vita aeterna, ut cognoscant te solum verum Deum, et quem misisti Jesum Christum (Joan. XVII, 3). Cum itaque huic fidei, quam ideo meritis et laudibus honorasti, quia mavis eam inter liberi arbitrii bona quam inter Dei dona numerari, aeternam beatamque vitam constet [Note: Editiones Lugd., Lov., Duac. et Colon., esse partam.] esse praeparatam, quomodo hoc vulnus declinabis, [Note: Lugd. edit., quod ipse cogis.] quo te ipsum configis, pronuntiando eos profanos qui gratiam dispensari secundum merita humana definiant, et asserendo quod nec laudem constet habere, nec meritum eos qui ex dono gratiae sint fideles? Quoquoversum ergo te conferas, a temetipso [Note: Ms. Remig., et vincaris. Editiones Mogunt. et Ven. omittunt haec, et vinciris. Lugdun. et recentiores, et vinciris et vinceris.] et vinceris, et vinciris. Si enim gratiam merita non praecedunt, et fides non potest esse sine meritis, fides gratiam [Note: Editi Mogunt. et Ven., non praecedet.] non praecedit, et omni modo [Note: Ms. Remig., per gratiam habetur. Ms. Joliensis cum Mogunt. et Ven. edit., pro gratia habetur. Idem ms. Jol. deinde, ex quorum merito nascitur, et postea Mog. et Ven., quod ante gratiam non habet.] ex gratia habetur quidquid illud est ex quo meritum nascitur, quod ante gratiam non habetur.


354 CAPUT XVIII. Cassianus inconvenientia miscere conatur, et fideles in duo genera dividit, quibus contraria accommodet. Definitio duodecima Cassiani: Deum in salutis negotio aliis esse salvatorem, aliis susceptorem tantum. Contra probat S. Prosper, Christum omnium qui salvantur esse salvatorem. Placita Cassiani de gratia et libero arbitrio horrescunt evangelicae apostolicaeque doctrinae discipuli.
[Alias CAP. XXXVIII.] 1. Ut igitur definitionum tuarum absurditas non sibi repugnare videatur, [Note: Ms. Remig., inconvenientiam.] inconvenientia miscere conaris, et unitatem membrorum corporis Christi in duobus generibus fidelium nova praesumptione constituis: in uno scilicet, ad quod pertineat illud quod [Note: Editi, Lugd. et illo recentiores, quod inter principia.] in principio dixisti (Collat. 13 cap. 3), Non solum actuum, [Note: Ms. Joliensis, verum etiam.] sed etiam cogitationum bonarum ex Deo esse principium, qui et incipit quae bona sunt, et exsequitur, et consummat in nobis; in alio autem, cui congruat regula ista, qua dicis centurionem nec laudem ullam [Note: Edit. Lov., Duac. et Colon., habiturum esse.] habiturum fuisse nec meritum, si id in eo Dominus quod ipse donaverat praetulisset. Et licet totum disputationis tuae textum ad has duas formulas, quae nullo modo conformes possunt esse, produxeris, nunc tamen distinctius atque expressius quid volueris firmare pronuntias, dicens: Per haec igitur exempla quae de Evangelicis protulimus [Note: Ms. Joliensis, monimentis.] monumentis, evidentissime poterimus advertere, diversis atque innumeris modis, et inscrutabilibus viis, Deum salutem humani generis procurare; et quorumdam quidem volentium ac sitientium cursum ad majorem [Note: Ms. Joliensis, excitare.] incitare flagrantiam, quosdam vero etiam nolentes invitosque compellere: et nunc quidem, [Note: Editiones Mogunt. et Ven. omittunt haec, ut impleantur.] ut impleantur ea quae utiliter a nobis desiderata conspexerit, adjuvare; nunc vero etiam ipsius sancti desiderii inspirare principia; et vel initium boni operis, vel perseverantiam [Note: Mss. Corbeiensis et Remig., donare; caeteri codices, condonare.] condonare. Inde est quod orantes, non solum protectorem [Note: In mss. Remigiano ac Joliensi, item in editionibus Mog., Ven. et Lugd., non leguntur haec verba, ac salvatorem, neque ista, adjutorem ac.] ac salvatorem, sed etiam adjutorem ac susceptorem Dominum proclamamus. In eo enim, quod prior advocat, et ignorantes nos, atque invitos attrahit ad salutem, protector atque salvator [Note: Lovan., Duac. et Colon. addunt hic pronomen noster.] est: in eo autem quod annitentibus 355 nobis opem ferre, [Note: Ms. Joliensis, cum Mogunt. et Ven., fugientesque.] refugientesque suscipere ac munire, consuevit, susceptor ac refugium nominatur.

2. Hac ergo [Note: Mss. Remig. et Jol., edit. Mogunt. et Ven., praescriptione.] discretione praescripta erit, ut definis, in una Ecclesia ista diversitas, ut Dominus noster Jesus Christus, de quo dictum est (Matth. I, 21), Et vocabis nomen ejus Jesum; ipse enim salvum faciet populum suum a peccatis eorum; et de quo dictum est (Luc. I, 32; Act. IV, 12), Nec enim est aliud nomen sub coelo datum hominibus, in quo oporteat nos salvos fieri; non omnium Christianorum, sed quorumdam salvator, quorumdam vero susceptor sit: ut hi tantum salvati, quos ad [Note: Lugdun. et posteriores, ad percipiendam; et paulo post, pro aversos, mss. Corb., Remig. et Jol., cum Mogunt. et Ven., habent adversos.] suscipiendam gratiam Deus aversos reluctantesque compulerit; hi autem suscepti sint, qui vocationem spontanei cursus fervore [Note: Ms. Joliensis cum Mogunt. et Ven., praevenerunt.] praevenerint; et illis quidem conferatur [Note: Edit. Colon., gratiarum donum.] gratuitum donum, istis vero debitum praemium rependatur; illi nullius sint laudis ac meriti, qui nihil boni habeant, nisi quod acceperint; isti autem et gloria abundent, et remuneratione ditescant, qui propria facultate devoti, quod non acceperant obtulerunt: atque ita Jesus Christus alios [Note: Ita mss. Corb., Remig. et Jol. At Lugd. habent liberos.] liberatos invenerit, alios liberarit; et non ad omnes pertineat [Note: Editiones Mogunt. et Ven., qui ait.] quod ait (Joan. XV, 16), Non vos me elegistis, sed ego elegi vos, si sunt a quibus, cum eos non elegisset, electus est; non ad omnes pertineat, [Note: Sic mss. Corb., Remig. et Jol., nec non Mog. et Ven. At Lugd. cum posterioribus, Nemo venit ad me.] Nemo potest venire ad me, nisi datum fuerit ei a Patre meo (Ibid., VI, 66), si sunt qui non dante Patre ad Filium venire potuerunt; non ad omnes pertineat quod ait Evangelista (Ibid., I, 9), Erat lumen verum, quod illuminat omnem hominem venientem in hunc mundum, si sunt qui aut ita in hunc mundum venerunt, ut non essent tenebrae; aut ita lux esse coeperunt, ut illuminatione veri luminis [Note: Editiones Mogunt. et Ven., Non egeant.] non egerent: nec de omnibus adoptatis accipiendum sit quod ait Apostolus (Coloss. I, 13), Qui eruit nos de potestate tenebrarum, et transtulit in regnum Filii dilectionis suae; si quidem ipsi [Note: Lugd. et posteriores, rumpunt . . . transcurrunt. Ms. Joliensis, ruperant . . . . . . transcurrerant.] rumpant vincula sua, et, jugo veteris captivitatis excusso, a dominatione diaboli in regnum Dei libera alacritate transcurrant. Haec si possunt intra unam Ecclesiam praedicari, ut neutra opinio alteri cedat, sed invicem sibi utraque succumbat, potest fieri ut recipiamus quod Pelagiani tenent, et Pelagiani recipiant quod tenemus. Sed hoc modo non tam illi catholici quam nos erimus (quod absit) Pelagiani. Contrariorum enim permixtio meliorum 356 defectio est; quia cum virtus vitium recipit, non a vitio, sed a virtute disceditur.

3. Nullo igitur modo christiana corda suscipiunt quod persuadere conatus es, eos qui gratia Dei sunt quod sunt, nec laudem ullam habere, nec meritum; et ab eo qui venit salvare quod perierat partem Christianorum salvatam, partem vero esse susceptam; quoniam discipuli evangelicae apostolicaeque doctrinae, non alta sapientes, sed humilibus consentientes, [Note: Edit. Lugd. et posteriores, insaniam superbae elationis, absque hac voce, istam.] insaniam istam superbae elationis horrescunt. In toto quippe Ecclesiae corpore, atque in singulis membris, quod mortuum erat vivificatum est, quod captivum erat redemptum est, quod caecatum erat illuminatum est, quod perierat quaesitum est, [Note: Lugd. et recentiores, quod erraverat.] quod errabat inventum est. Nec secundum novam [Note: Edit. Lugd. et posteriores non habent, istam.] istam partitionem, aliorum salvator, aliorum susceptor; sed omnium usquequaque fidelium et salvator et susceptor est Christus. Nec merito [Note: Ms. Remigiano-Remensis nec laude.] ac laude privantur qui unde aeterna bona mereantur accipiunt; tantoque beatiores fiunt, quanto pauciora habuerint quae ipsorum sunt, et quanto plura quae Dei sunt. Non enim conturbat nos superbientium inepta querimonia, [Note: Ms. Joliens., quae liberum . . . causatur auferri. Lugd. et posteriores, quia liberum . . . causantur auferri.] qua liberum arbitrium causantur auferri, si et principia, et profectus, et perseverantia in bonis usque in finem Dei dona esse dicantur. Quoniam [Note: Edit. Coloniensis, opitulationis divinae gratiae.] OPITULATIONES DIVINAE GRATIAE STABILIMENTA SUNT VOLUNTATIS HUMANAE. Volentes oramus; et tamen misit Deus [Note: Ms. Joliensis, Spiritum suum.] Spiritum in corda nostra clamantem: Abba, Pater (Gal. IV, 6). Volentes loquimur; et tamen, si pium est quod loquimur, non sumus nos loquentes, sed Spiritus Patris nostri qui loquitur in nobis (Matth. X, 20; Marc. XIII, 11). Volentes operamur salutem nostram; et tamen [Note: Lugd. et posteriores, ipsum velle, etc. Mogunt. et Ven., idipsum velle atque operari Dei est, qui operatur in nobis.] id ipsum velle atque operari Deus est qui operatur in nobis (Philip. II, 13). Volentes diligimus Deum et proximum; [Note: Mss. Remig. et Jol., sed tamen. Idem ms. Jol., a Deo est diffusa, etc.] et tamen charitas ex Deo est (I Joan. IV, 7), diffusa in cordibus nostris per Spiritum sanctum, qui datus est nobis (Rom. V, 5). Hoc de fide, hoc de tolerantia passionum, hoc de pudicitia conjugali, hoc de continentia virginali, omnibusque virtutibus sine exceptione profitemur; [Note: Mss. Joliensis et Remigianus, quae nisi donata essent nobis.] quod nisi donatae essent nobis, non invenirentur in nobis: [Note: Ms. Remig., eo quod. Ms. Joliensis, non quod liberum arbitrium . . . . non maneat.] et quod liberum arbitrium naturaliter homini inditum maneat in natura; sed qualitate et conditione mutata per Mediatorem Dei et 357 hominum, hominem Christum Jesum: qui ipsam voluntatem ab eo quod perverse volebat, avertit, et in id quod ei bonum esset velle, convertit; ut delectatione affecta, fide mundata, [Note: Ms. Remig. cum Mog. et Ven., spe recta.] spe erecta, charitate accensa, liberalem susciperet servitutem, et servilem [Note: Lugdun. editio cum posterioribus, amitteret: melius alii, abjiceret libertatem.] abjiceret libertatem.


CAPUT XIX. Recapitulat S. Prosper duodecim Cassiani definitiones: ut pateat facilius quid de gratia sentirent qui gratiae defensoribus obloquebantur, et pacem Ecclesiae, resumptis de Pelagianorum schola quaestionibus, inquietabant.
[Alias CAP. XXXIX.] 1. [Note: Sic legitur in mss. Corb. et Remig., nec non in Mogunt. et Venet. Ms. Joliensis, Restat igitur ex definitionibus. Lugd. editio cum illa recentioribus, Reseratis igitur definitionibus.] Ex his igitur definitionibus quas hactenus, quaedam [Note: Ms. Joliensis, praemittendo, omisso quaedam. Edit. Colon., permittendo.] praetermittendo, discussimus, non obscurum [Note: Ita mss. Corb., Remig. et Jol., cum Mogunt. et Ven. Lugd. vero et posteriores, neque ambiguum est.] atque ambiguum est [Note: Mss. Corb. et Remig. cum edit. Mogunt. et Ven., quod de gratia dissentiant.] quid de gratia Dei sentiant qui sincerissimis ejus defensoribus obloquuntur, et pacem victricis Ecclesiae, resumptis de damnatorum schola quaestiunculis, inquietant: quas si, ut audivimus, retexamus, fiet sermonis nostri immoderata prolixitas: cum ex his [Note: Mss. Corb., Remig. et Jol., quae de ipsorum stylo (id est scriptae) innotuerunt. Jol. solus habet, ex his, pro de his. Ita quoque edit. Mogunt. et Ven. Lugdun. autem cum aliis posterioribus, quae ipsorum scholae innotuerunt.] quae de ipsorum stylo innotuerunt, facile pius lector intelligat, ad quae praecipitia pervematur his callibus, [Note: Ms. Joliensis, et in ista lutulentorum rivorum caenosa molagine (forte pro uligine), cujus voraginis humor exsudat. Concinit editio Lugd., pro molagine, moligine habens; et antea pro, his callibus, vel, ut alii, hisce callibus, praefert, hisce collibus.] et in istam lutulentorum rivorum coenosam uliginem, cujus voraginis humor exsudet. Necessarium sane [Note: Ludg. et recentiores, existimo.] aestimo, ante conclusionem voluminis, ea quae ostendimus non congruere [Note: Ms. Joliensis omittit hanc vocem, catholica.] catholicae veritati, breviter conjunctimque digerere: ut quae interjectis responsionibus nostris, [Note: Ita ms. Joliensis. At mss. Corb. et Remig., Mogunt. et Ven, possint . . . fidelius decursa. Lugdun. cum recentioribus, possunt recordationem legentium effugere, fidelibus simul recursa.] possent recordationem legentis effugere, facilius simul decursa recolantur.


PRIMA ERGO DEFINITIONE DICTUM EST:
Non solum actuum, verum etiam cogitationum bonarum ex Deo esse [Note: Ms. Joliensis, principia.] principium: qui nobis et initia sanctae voluntatis inspirat, et virtutem atque opportunitatem eorum quae recte cupimus, tribuit peragendi. Omne enim datum optimum, et omne [Note: Editio Colon., datum perfectum.] donum perfectum desursum est, descendens a Patre luminum: qui et incipit quae bona sunt, et exsequitur, et consummat in nobis

Quod et nos [Note: Deest valde in Lugd. et posterioribus: quae habent deinde confitemur, loco profitemur. Ms. Jol. omittit esse, ante confitemur.] valde amplectimur, catholicumque esse profitemur.


358 SECUNDA DEFINITIONE DICTUM EST:
Adest igitur inseparabiliter nobis divina protectio; tantaque est erga creaturam suam pietas Creatoris, ut non solum comitetur eam, sed etiam praecedat jugiter providentia: quam expertus Propheta confitetur, dicens: Deus meus, misericordia ejus praeveniet me (Psal. LVIII, 11). Qui cum in nobis ortum quemdam bonae voluntatis inspexerit, illuminat eam atque confortat, et incitat ad salutem, incrementum tribuens ei, quam vel ipse plantavit, vel nostro conatu viderit emersisse.

Jam hic a praemissa definitione disceditur, et quod totum gratiae datum fuerat, ex parte nunc libero arbitrio deputatur.


TERTIA DEFINITIONE DICTUM EST:
Nisi quod in his omnibus, et gratia Dei, et libertas [Note: Lugd., Lov., Duac. et Colon. hic addiderant nostri.] declaratur arbitrii, qua etiam suis interdum motibus homo ad virtutum appetitus possit extendi, semper vero a Domino [Note: Ms. Joliensis, cum Mogunt. et Venet., quia etiam . . . indiget adjuvari. Mog. et Ven., indigeat adjuvari.] indigeat adjuvari. Nec enim cum voluerit quis sanitate perfruitur, aut de aegritudinis morbo pro arbitrii sui desiderio liberatur.

Quasi medicus noster [Note: Lugd. et posteriores, non jam etiam . . . . ut verum. Mss. Corb., Remig. et Jol., Mog. et Ven. edit. omittunt jam, et addunt et.] non etiam hoc donet morbidis, ut et veram desiderent sanitatem.


QUARTA DEFINITIONE DICTUM EST:
Ut autem evidentius clareat, etiam per naturae bonum, quod beneficio Creatoris indultum est, nonnumquam bonarum voluntatum prodire principia, quae tamen nisi a Domino dirigantur, [Note: Ms. Joliensis, ad perfectionem virtutum; idemque post aliquot verba, Velle adjacet mihi, perficere autem bonum non. Ubi mss. Corb. et Remig., Mogunt. et Venet. editi non possum habent, pro non invenio. Iidem editi omittunt pariter enim post velle.] ad consummationem virtutum pervenire non possunt, Apostolus testis est, dicens: Velle enim adjacet mihi, perficere autem bonum non invenio (Rom. VII, 18).

Quasi Apostolus ex naturali affectu, et non ex gratiae dono bonam habeat voluntatem, qui profitetur ex Deo sibi esse sufficientiam etiam cogitandi (II Cor. III, 5).


QUINTA DEFINITIONE DICTUM EST:
Et ita sunt haec quodam modo indiscrete permista atque confusa, ut quid ex quo pendeat, inter multos magna quaestione volvatur: id est, utrum quia initium bonae voluntatis praebuerimus, misereatur nostri [Note: Lugdun. et recentiores, Dominus, aut quia Deus misereatur.] Deus, an quia Deus miseretur, consequamur bonae voluntatis initium. Multi enim singula haec credentes, ac justo amplius asserentes, variis sibique contrariis sunt erroribus involuti. Si enim dixerimus, nostrum esse 359 bonae principium voluntatis, quid fuit in persecutore Paulo? quid in publicano Matthaeo? quorum unus cruori ac suppliciis innocentum, alius violentiis ac rapinis publicis incubans [Note: Lugd. et posteriores, trahitur] attrahitur ad salutem. Sin vero gratia [Note: Vox haec Dei abest a Ludg. editione et illa posterioribus. In ms. Remig, per gratiam.] Dei semper inspirari bonae voluntatis principia dixerimus, quid de Zacchaei fide? quid de illius in cruce Latronis pietate dicemus? qui desiderio suo vim quamdam regnis coelestibus inferentes, specialia vocationis monita praevenerunt.

In errore esse dicitur et is qui ex gratia nasci bonam asserit voluntatem, et is qui dicit gratiam ex bona voluntate pendere: et tamen utraque sententia suscipienda [Note: Ms. Joliensis pro decernitur, habet hic, dicitur.] decernitur, dum unius in Paulo et Matthaeo, alterius in Zacchaeo et Latrone forma praefigitur.


SEXTA DEFINITIONE DICTUM EST:
Haec ergo duo, id est, gratia vel liberum arbitrium, sibi quidem invicem videntur adversa; sed utraque concordant, et [Note: Editio Lugd. et posteriores, utrumque. Ms. Jol. supra, vel gratia, vel liberum arbitrium.] utraque nos pariter debere suscipere pietatis ratione colligimus: ne unum horum homini subtrahentes, ecclesiasticae fidei regulam excessisse videamur.

Quasi ita utrumque recipiendum sit, ut in aliis [Note: Ms. Joliensis caret hac voce, hominibus.] hominibus voluntas gratiam, in aliis gratia praeveniat voluntatem: et non ita ut in omnibus voluntas gratiam subsequatur. Quoniam secundum ipsos, si aufertur liberum arbitrium cum gratia praevenitur, aufertur gratia cum libero arbitrio [Note: Lugd. et recentiores, a gratia; et infra, a libero arbitrio.] praevenitur.


SEPTIMA DEFINITIONE DICTUM EST:
Concepit ergo Adam post praevaricationem, quam non habuerat, scientiam mali: boni vero quam acceperat, scientiam non amisit.

Cum utrumque sit falsum: quia et a quanto malo [Note: Ms. Joliensis non habet hanc vocem Adam. Mogunt. et Ven., dum diabolo credit, pro credidit.] Adam cavere deberet, Deo monente praedidicit; et in quanto bono esset constitutus, dum diabolo credidit, oblitus est. Sicut autem pessima scientia mali est, [Note: Ms. Joliensis, malum atque perversum est.] malum esse; ita pessima ignorantia boni est, bonum non esse.


OCTAVA DEFINITIONE DICTUM EST:
Unde cavendum nobis est, ne ita ad Deum omnia sanctorum merita referamus, ut nihil nisi id quod malum est humanae ascribamus naturae.

Quasi natura ante gratiam non sit in damnatione, non sit in caecitate, non sit in vulnere: aut non gratis justificati sint, quorum [Note: Editio Ludg. et posteriores, inde sint merita.] inde sunt merita, unde justitia.


NONA DEFINITIONE DICTUM EST:
Dubitari ergo non potest, inesse omni animae naturaliter 360 virtutum semina, beneficio Creatoris inserta: sed nisi haec opitulatione Dei fuerint excitata, ad incrementum perfectionis non poterunt pervenire.

Quasi de spiritalibus [Note: Hic bonis restituimus ex mss. Corb., Remig. et Joliensi, nec non ex Mogunt. et Ven. editis.] bonis nihil Adam praevaricando perdiderit; et virtus non ut habeatur danda, sed [Note: Ms. Joliens. caret hoc adverbio, facilius.] ut facilius perfectionem apprehendat, hortanda sit.


DECIMA DEFINITIONE DICTUM EST:
Quod etiam in Job probatissimo athleta suo, cum eum diabolus expetiisset ad singulare certamen, divinam legimus providisse justitiam. Si enim contra inimicum, non sua virtute, sed Dei solius fuisset gratia protegente congressus, et absque ulla virtute patientiae suae, divina tantum opitulatione suffultus, multiplices illas, ac tota inimici crudelitate quaesitas, tentationum moles et exitia pertulisset; quomodo non illam calumniosam diabolus, quam prius emiserat vocem, adversus eum justius iterasset: Numquid Job gratis [Note: Editio Lugd. cum recentioribus, colet Deum.] colit Deum? Nonne tu vallasti eum [Note: Haec verba ac domum ejus, quae hic leguntur in edit. Colon. et supra capite 14, omittuntur hic loci in mss. Corb. Remig. et Jol. et caeteris editionibus.] ac domum ejus, et universam substantiam ejus per circuitum. Sed [Note: Ms. Joliensis, aufer ab eo manum tuam.] aufer manum tuam, id est, sine eum suis mecum viribus decertare, nisi [Note: Ms. Joliensis, in faciem, absque pro nomine, tuam.] in faciem tuam benedixerit tibi. Sed cum nullam hujuscemodi querimoniam calumniosus hostis post conflictum [Note: Lugd. et posteriores, ausit iterare.] audeat iterare, non Dei, sed illius se victum viribus confitetur. Licet etiam gratia Dei non in totum illi defuisse credenda sint, quae tantam tentatori [Note: Vocem hanc tentandi, non habent Lugdun. et posteriores.] tentandi tribuit potestatem, quantam et illum resistendi noverat habere virtutem.

[Note: Editi recentiores, si ipse Deus scivit tantummodo quod Job posset . . . . si humanis solum viribus. Ms. Joliensis, scivit tantum. Caetera cum mss. aliis duobus et Mogunt. et Ven. editio Colon. legerat, non ut auxiliator.] Si Deus scivit tantummodo quid Job posset, non etiam donavit ut posset; testis patientiae ejus, non auxiliator fuit. Et in quo erit necessarium gratiae adjutorium, si humanis solis viribus tanta illa est parta victoria?


UNDECIMA DEFINITIONE DICTUM EST DE CENTURIONIS FIDE:
[Note: Editio Colon., Miratur enim.] Miratur eum Dominus atque collaudat, cunctisque illis qui ex Israelis populo crediderant, praefert, dicens, Amen dico vobis, non inveni tantam fidem in Israel. Nullius enim laudis esset ac meriti, si id in eo Dominus quod ipse donaverat praetulisset.

Impius sensus, qui putat beatiorem esse hominem cui Deus nihil dederit, quam cui universa contulerit.


DUODECIMA DEFINITIONE DICTUM EST:
Inde est, quod orantes, non solum protectorem, sed etiam susceptorem Dominum proclamamus. In 361 eo enim quod prior advocat, et ignorantes nos atque invitos attrahit ad salutem, protector atque salvator est: in eo autem quod annitentibus nobis opem ferre, refugientesque suscipere ac munire consuevit, susceptor ac refugium nominatur.

Huic sententiae is potest praebere consensum, qui se a Christo non vult esse salvatum.


CAPUT XX. Errores in Cassiani definitionibus contenti summatim colliguntur.
[Alias CAP. XL.] 1. His itaque definitionibus hoc docetur, hoc scribitur, hoc editis disputationibus praedicatur: Quod Adam peccante, anima ejus laesa non fuerit, sanumque in eo manserit, unde peccavit: si quidem scientiam boni quam acceperat, non amiserit; [Note: Aliqui codices, ne potuerunt.] nec potuerint posteri ejus id perdere, cujus damnum nec ille pertulerit. Inesse autem omni animae naturaliter virtutum semina beneficio Creatoris inserta, ut possit qui voluerit, judicio naturali Dei gratiam praevenire, et adjutorium ejus, quo facilius ad perfectionem perveniat, promereri: quia nullius sit laudis ac meriti, qui donatis bonis, non propriis adornatur. Cavendum quoque esse, ne ita ad Deum omnia sanctorum merita referantur, quasi per se nihil boni possit agere ipsa humana natura: cum tanta sit virium ejus integritas, ut contra ipsum diabolum, saevitiamque ejus usque ad extrema supplicia, sine auxilio Dei valeat dimicare. Hanc autem possibilitatem [Note: Ms. Joliensis, omnibus inesse hominibus.] in omnibus esse hominibus naturalem, sed non omnes [Note: Mss. Remig. et Joliensis, ingenitis sibi.] ingeneratis sibi uti velle virtutibus. Tantam autem circa universos homines bonitatem esse Creatoris, ut alii ab eo quia sponte veniant, suscipiantur laudati; alii [Note: Ms. Remig., quia resistant.] quia resistunt, attrahantur inviti: [Note: Ms. Remig., atque adeo, etc. Idem post pauca, Ut cum pars Ecclesiae.] atque ideo volentium susceptor, nolentium vero salvator sit. Et cum pars Ecclesiae ex gratia, pars autem ex libero justificetur arbitrio, gloriosiores sint quos natura provexerit, quam quos gratia liberarit: quia ad omne opus bonum tam libera sit voluntas in Adae posteris, quam [Note: Lugdun. et posteriores, quam in Adam fuit.] in Adam fuerit ante peccatum.


362 CAPUT XXI. Redit ad susceptam initio defensionem Augustini, quem praecipue Semipelagiani impetebant, eadem in illum jactitantes quae alias Pelagiani, et Julianus maxime. Illos ergo iisdem armis impugnandos quibus Pelagiani victi sunt, auctoritate scilicet Ecclesiae: cum Augustini adversarios damnatione Pelagianorum prostraverit Innocentius, eosdemque damnarint Palaestina synodus, Africana concilia, Zosimus, Bonifacius, et Coelestinus. Quorumdam adversus Coelestini testimonium cavillatio refellitur. Augustini doctrina ejusdem tenoris ubique demonstratur. Votum S. Prosper, ut Xistus pontifex occultos gratia inimicos repellat.
[Alias CAP. XLI.] 1. En cujus dogmatis sunt magistri, qui, ut catholicarum mentium castitatem, [Note: Mogunt. et Ven., gratiae defensores calumniando.] gratiae defensoribus calumniando corrumpant, praecipuum nostro tempore in doctrina ecclesiastica virum rabido ore [Note: Mss. Corbeiensis et Remig., Mogunt. et Ven. edit., concerpunt.] discerpunt, creduntque se omnia auctoritatum munimina posse convellere, si hanc pastoralis speculae validissimam turrim crebra Pelagiani arietis illisione pulsaverint. Firmum quidem fundamentum Dei stat (II Tim II, 19): sed congruenter isti non desunt partibus suis. Dignum quippe est, ut quorum sequuntur sententiam, imitentur insaniam. Nec enim possunt alia dicere quam quae damnatorum querelis, et [Note: Edit. Lugd. et posteriores, procacissimis.] procacissimi Juliani sunt vulgata conviciis. Paria sunt unius seminis germina, et quod latebat in radicibus, manifestatur in fructibus. Non ergo cum istis nova acie dimicandum est, nec quasi contra ignotos hostes specialia sunt ineunda certamina. Tunc istorum machinae fractae sunt, tunc in superbiae [Note: Participium hoc suae ex mss. Corb., Remig. et Jol., nec non ex Mogunt. et Ven. edit. huic loco restituimus.] suae sociis ac principibus corruerunt, quando beatae memoriae Innocentius nefandi erroris capita apostolico mucrone percussit: quando Pelagium ad proferendam in se suosque sententiam, Palaestinorum episcoporum synodus [Note: Mogunt. et Ven. editiones, cohortatus est.] coarctavit: quando Africanorum conciliorum decretis beatae recordationis papa Zosimus sententiae suae robur annexuit, et ad impiorum detruncationem gladio Petri dexteras omnium armavit antistitum: quando sanctae memoriae papa Bonifacius piissimorum imperatorum catholica devotione gaudebat, et contra inimicos gratiae Dei non solum apostolicis, sed etiam regiis utebatur edictis; et quando idem, cum esset doctissimus, adversus libros tamen 363 Pelagianorum beati Augustini episcopi responsa poscebat.

2. Unde et venerabilis memoriae pontifex Coelestinus, cui ad catholicae Ecclesiae praesidium multa Dominus gratiae suae dona largitus est, sciens damnatis non examen judicii, sed solum [Note: Mss. Corb. et Jol., editiones Mogunt. et Ven., sententiae remedium; et in sequente versu, non discussi negotii. Ms. Remig., non discussi ingenii. Lugd. editio, non examen judicii solum, sed poenitentiae remedium esse praestandum.] poenitentiae remedium esse praestandum: Coelestium, quasi non discusso negotio audientiam postulantem, totius Italiae finibus jussit extrudi: [Note: Lugd. editio, ab eo et praecessorum suorum, etc.] adeo et praecessorum suorum statuta et decreta synodalia inviolabiliter servanda censebat, ut quod semel meruerat abscindi, nequaquam admitteret retractari. Nec vero segniore cura ab hoc eodem morbo Britannias liberavit, quando quosdam inimicos gratiae solum suae originis occupantes, etiam ab illo secreto exclusit Oceani, et ordinato Scotis episcopo [scilicet Palladio], dum Romanam insulam studet servare catholicam, fecit etiam barbaram Christianam. Per hunc virum etiam Orientales Ecclesiae gemina peste purgatae sunt, quando Cyrillo Alexandrinae urbis antistiti, gloriosissimo fidei catholicae defensori [Note: Ms Remig. et Mogunt. edit., ad excusandum. Male omnino. Melius vero mss. Corb. et Jol., cum Lugd. et Lovan., ad excidendam, aut Duac. et Colon., ad exsecrandam, aut denique editio Veneta, ad exstirpandam.] ad exsecandam Nestorianam impietatem, apostolico auxiliatus est gladio; quo etiam Pelagiani, dum cognatis confoederantur erroribus, iterum prosternerentur. [Alias CAP. XLII.] Per hunc virum intra Gallias istis ipsis qui sanctae memoriae Augustini scripta reprehendunt, [Note: Ms. Remigianus, malae eloquentiae.] maleloquentiae est adempta libertas; quando [Note: Lugd. et illo posteriores, consultantium.] consulentium actione suscepta, et librorum qui errantibus displicebant pietate laudata, quid oporteret de eorum auctoritate sentiri, sancto manifestavit eloquio, evidenter pronuntians, quantum sibi praesumptionis istius novitas displiceret, qua auderent quidam adversum antiquos magistros insolenter insurgere, et indisciplinata calumnia praedicationi veritatis obstrepere: « [Note: Ms. Joliensis, Ait enim, Augustinum.] AUGUSTINUM, inquiens (Epist. Coelestini ad Gal. ep.), sanctae recordationis virum, pro vita sua atque pro meritis, in nostra semper [Note: Sola editio Veneta, commendatione.] communione habuimus; nec umquam hunc sinistrae suspicionis saltem rumor aspersit, quem tantae scientiae olim fuisse meminimus, ut inter magistros optimos etiam a meis semper [Note: Lugd. et eo posteriores, praedecessoribus; et infra, senserant.] decessoribus haberetur. Bene ergo de eo omnes in commune senserunt; ut pote qui ubique cunctis et amori fuerit et honori.»

364 [Alias CAP. XLIII.] 3. Contra istam clarissimae laudationis tubam, contra istam sacratissimi testimonii dignitatem, audet quisquam malignae interpretationis murmur emittere, et perspicuae sincerissimaeque sententiae nubem obliquae ambiguitatis obtendere? ut scilicet quia in epistola papae, librorum pro quibus actum est, non expressus est titulus, hinc eo appareat non probatos, et istam [Note: Ms. Joliensis, sancto Augustino] in sanctum Augustinum laudationem [Note: Sola Lugd. editio, pro autoramentis; sed quid haec sibi veliot hic loci, non facile dixerim.] pro anteriorum scriptorum meritis fuisse collatam. Maneat plane, maneat ista conditio, ut horum librorum (Lib. de Proed. Sanct. et de Dono Persever.) novitas repudiata videatur, si in eadem causa [Note: Edit. Mogunt et Ven. obscure et confuse, ejusdem viridis sentit, aut sentiat antiquitas.] ejusdem viri dissentit antiquitas; et [Note: Ms. Joliensis cum Lugdun. et posterioribus, et ut inutile.] aut inutile aut incongruum judicetur, quod ab his quae contra Pelagianos condidit dissonans invenitur. Ut itaque omittamus ea volumina in quibus ab exordio episcopatus sui, multo prius quam impugnatores gratiae exsurgerent, pro gratia disputavit, legantur tres ad Marcellinum ipsius libri (De Pecc. Meritis). Ad sanctum Paulinum Nolanum [Note: Ms. Joliensis non habet, episcopum.] episcopum epistola (Epist. 186) retractetur. [Note: Ms. Joliens., Ad beatum quoque sedis apostolicae . . . Sixtum. Sixtum scribunt mss. Corb., Remig. et Jol., Xistum vero editi omnes. Sic scribi magis placet viro doctissimo: tum quia sic scribi soleat a veteribus, tum quia Sixti nomen quod usu invaluit, nec Graece nec Latine quidquam significet.] Ad beatissimum quoque apostolicae sedis tunc presbyterum Xystum, nunc vero pontificem emissae paginae (Epist. 194) recurrantur. Ad sanctum Pinianum (De Gratia Christi et de Peccato Origin.), ad Valerium comitem (De Nuptiis et Concupiscentia), ad servos Christi Timasium et Jacobum (De Natura et Gratia), distinctim edita volumina revolvantur. Sex libri priores contra Julianum, unus ad sanctum Aurelium [Note: Lugd. et posteriores, Carthaginiensem, seu Carthaginensem.] Carthaginis episcopum de gestis Palaestinis: alius ad Paulum et Eutropium sacerdotes, contra Pelagii et Coelestii quaestiones (De Perf. justitiae): et ad beatae memoriae papam Bonifacium [Note: Lugd. editio et recentiores, libri quatuor explicentur.] quatuor volumina (Contra duas epistolas Pelagianorum) recenseantur. [Note: Editio Lugdun. cum illa posterioribus, Ac sic; Lovan., Duac. et Colon., in omnibus operibus. Colon. deinde omittit, aliis; phrasimque comate finiunt ante agnoscant.] Et si in his omnibus operibus, multisque aliis, quae enumerare longum est, idem doctrinae spiritus, eadem praedicationis forma praecessit; agnoscant calumniatores, superfluo se objicere, quod his libris non speciale, neque discretum testimonium sit perhibitum, quorum in cunctis voluminibus norma laudatur. Apostolica enim [Note: Editio Colon. habet, fides.] sedes quod a praecognitis sibi non discrepat, cum praecognitis probat, et quod judicio jungit, laude non dividit. Qui ergo hos proxime [Note: Vox haec, editos, deerat in Lugd. et illo recentioribus.] editos libros refutant, anterioribus acquiescant, et iis quae pro gratia Christiana prius sunt scripta consentiant. Sed [Note: Ms. Joliensis, non facient.] non faciunt: sciunt enim omnia [Note: Lugd. et posteriores, Pelagiana sibi esse contraria. Emendantur ex Corb. Remig. ex Joliensi, Mss. et edit. Mogunt. et Ven.] Pelagianis esse contraria, et nihil sibi posse competere 365 ad consequentium resolutionem, si confiteantur in praecedentibus consistere veritatem.

[Alias CAP. XLIV.] 4. Igitur hujusmodi hominum pravitati, non tam disputationum studio quam auctoritatum privilegio resistendum est: [Note: Lugd. editio, ut prostrati dudum corporis dogmata, in corpore nullum membrum sinant assurgere.] ut de prostrati dudum dogmatis corpore nullum membrum sinatur assurgere. Quia notum est ita falsitatis istius [Note: Locum alias obscurum, cui lux ex aliis codicibus nostris non accedebat, sic emendavimus auctoritate ms. Joliensis. Mss. Corb. et Remig. cum edit. Mogunt. et Ven., ita falsitatis istius haberi versutias, ut si ei liceat praetenta correctionis imagine, aliquod sibi faventium radicis suae germen excipere, totam se possit in exigua sui parte reparare. At Lugd. et eo posteriores, ita se falsitatis istius habere versutias, ut si eis liceat praetentae correctionis imagine, aliquod sibi faventium radicis suae germen excipere, totam se possit in exigua sui parte reparare.] haberi versutias, ut si senserit, praetenta correctionis imagine aliquod sibi faventium radicis suae germen excipere, totam se velit ex sui parte minima reparare. Ubi enim non aliud habet summa quam portio, non est devotionis dedisse prope totum, sed fraudis [Note: Ms. Jol. cum Mogunt. et Ven., restituisse. Melius, retinuisse, ut alii codices.] retinuisse vel minimum. Quod ne hypocritarum obtineatur insidiis, confidimus Domini protectione praestandum, ut quod operatus est in Innocentio, Zosimo, Bonifacio, Coelestino, operetur in [Note: Mss. tres ut supra, in Sixto. Xystus vero sive Syxtus Coelestino successit anno Christi 431, die 26 Aprilis.] Xysto: et in custodia Dominici gregis haec sit pars gloriae huic [Note: Mss. Corb. et Remig., servata. Alii omnes, reservata.] reservata pastori, ut sicut illi lupos [Note: Ms. Joliensis, ejecere. . . . expellat. Edit. Mogunt. et Ven., abjicere.] abegere manifestos, ita hic depellat occultos: illo auribus suis doctissimi senis insonante sermone, quo collaborantem secum hortatus est, dicens: « [Note: Editiones Lugd. et ea recentiores, Sunt enim quidam justissime damnati, qui impietates adhuc liberius defendendas putant.] Sunt enim quidam qui justissime damnatas impietates adhuc liberius defendendas putant: et sunt qui occultius penetrant domos; et quod in aperto clamare jam metuunt, in secreto seminare non quiescunt. Sunt autem qui omnino siluerunt, magno timore compressi, sed adhuc corde retinentes quod ore jam proferre non audent: qui tamen esse fratribus possunt ex priore ipsius dogmatis [Note: Ms. Joliensis. impietate.] defensione notissimi. Proinde alii severius [Note: Lugdun. et posteriores, sunt coercendi.] coercendi, alii vigilantius [Note: Ita Mss. Corb., Remig. et Jol., cum edit. Mogunt. et Ven. et epistola 194 August. At Lugdun. et recentiores, investigandi . . . . ut si non timent ne perdant.] vestigandi; alii tractandi quidem lenius, 366 sed non segnius sunt docendi: ut si non timentur, ne perdant, non tamen negligantur, ne pereant (Aug. ep. 19 ad Xyst.).


CAPUT XXII. Conclusio operis. Etsi Augustini reprehensores satis sint convicti, tamen tolerandi sunt, nec de correctione eorum desperandum est. Interim amandi quidem semper, sed vitandi: Deusque orandus, ut in omnibus nostris primas teneat.
Sufficienter, ut arbitror, demonstratum est, reprehensores santi Augustini et vana objicere, et recta impugnare, et prava defendere; peremptorumque armis intestinum bellum moventes, [Note: Ms. Joliensis, divinis atque humanis constitutionibus.] dictis divinis, atque humanis constitutionibus rebellare. Quorum tamen, dum adhuc non sunt a fraterna societate divisi, toleranda magis est intentio, quam desperanda correctio: ut donec Dominus per Ecclesiae principes, et legitimos judiciorum suorum ministros, haec quae per paucorum superbiam et quorumdam imperitiam sunt turbata, componat; nobis Deo adjuvante sit studium, [Note: Haec verba, quieta modestaque patientia absunt a ms. Joliensi.] quieta modestaque patientia odiis dilectionem reddere, et ineptorum vitare conflictos, veritatem non deserere, nec cum falsitate certare; semperque a Deo petere ut in omnibus cogitationibus, in omnibus voluntatibus, in omnibus sermonibus atque actionibus nostris, ipse teneat primatum, qui dixit se esse principium. Quoniam ex ipso, et per ipsum, et in ipso sunt omnia: ipsi gloria in saecula, [Note: Mss. Corb. et Remig. omittunt hic saeculorum, juxta lectionem loci apostolici ad quem respicere videtur S. Prosper. Caeteri codices habent: in saecula saeculorum. Amen.] Amen [Note: In vetere Corbeiensi exemplari subjicitur: Explicit liber sancti Prosperi contra librum abbatis quondam Cassiani, qui praenotatur, de Protectione Dei; sive adversus dogma Pelagii et Coelestii, nefandi dogmatis repertores ac defensores, et inimicos gratiae Dei et Domini nostri Jesu Christi, et defensionem sanctorum Romanorum episcoporum et sancti episcopi Augustini, asserens veritatem de libris ejus contra supra dictos haereticos. Deo gratias. Ms. vero Joliensis habet, Explicit liber Prosperi contra librum Cassiani Presbyteri, qui praenotatur De Protectione Dei. Editiones denique Mogunt. et Ven., Finis libri sancti Prosperi adversus librum Joannis Cassiani monachi, quem de Protectione Dei Casianus ipse inscripsit.]. (Joan. VIII, 23; Rom. XI, 36).