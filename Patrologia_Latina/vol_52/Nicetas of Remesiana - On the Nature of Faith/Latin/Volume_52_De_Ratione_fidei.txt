/span>ANCTI NICETAE
EPISCOPI AQUILEIENSIS
DE RATIONE FIDEI. <strong>(S)</strong> </center></h4>
<p>1. Renatis hominibus per fidem, et sanctificatis secundum
Evangelii formam in nomine Patris, et Filii,
et Spiritus sancti, et per hanc confessionem regnum
coeleste sperantibus, nihil magis utile esse dixit Apostolus,
quam ut his bonorum sit operum cura. Sic
<nobr><sub></sub></nobr> enim scribit ad Titum: <em>Et de his volo te confirmare,
</em> <small>[Note: <nobr><sub></sub></nobr> Vulgata novi Testamenti editio, <em>ut curent bonis
operibus praeesse.</em> Utitur ergo Nicetas (sicut etiam in
Explanatione Symboli) antiquiore Bibliorum interpretatione,
quae a vulgata saepe recedit; qui autem
ejus interpretationis reliquias studiose conquirunt, ad
<nobr><sub></sub></nobr> Nicetam quoque nostrum cum fructu jam respicient;
cujus rei gratia locos editionis vulgatae in margine demonstravi.
[Nos intra parentheses in textu descripsimus.
EDIT.]]</small><em> ut curam habeant bonorum qui credunt in Deo. Haec
sunt,</em> inquit, <em>bona et utilia hominibus. Stultas autem
quaestiones et genealogias et rixas et pugnas legis devita;
sunt enim inutiles et vanae</em> <strong>(Tit. III, 8)</strong>. Haec scribens
beatus Apostolus, jam tunc praevidebat futuros
homines qui per curiositatem et quaestiones inutiles
curam bonorum operum praetermissuri erant; et pacem,
quam Dominus Ecclesiae suae reliquerat, perdituri.
Namque homines, qui dum alta sapere conantur,
nec humilia intelligere permittuntur, obliti dictum
Apostoli, <em>Noli alta sapere sed time</em> <strong>(Rom. XI, 20)</strong>,
sic dum illicita praesumunt, etiam licita perdiderunt.
Isti sunt qui cum nec fabricam coeli et terrae sensu
<nobr><sub></sub></nobr> colligere et capere valeant, ipsum conditorem et fabricatorem
Deum capere et mensurare contendunt;
et quem debent per operum magnitudinem et tantarum
rerum immensitatem solummodo et simpliciter
adorare, in quaestionem mittunt; et de qualitate
mysterii ejus ac de quantitate disputant, dicentes:
Quantus Pater? qualis Filius? cujusmodi Spiritus
sanctus? O homo, nondum te ipsum cognoscens,
audes divina metiri?</p>
<p><nobr><sub></sub></nobr> 2. Et quidem taceo de Sabellio Patripassiano, qui
stulta praesumptione ausus est dicere ipsum esse Patrem
qui est Filius; ipsum etiam esse Spiritum sanctum:
et nomine tantum esse Trinitatem, non etiam
veritate; nec personis subsistere, sed sola nuncupatione:
ac sic totum confundit, cum ipsum Patrem
corpus suscepisse et passum esse confingit. Taceo
de <small>[Note: <nobr><sub></sub></nobr> Cod. hoc loco mendose, <em>Fotiniano;</em> sed recte alibi.]</small> Photino, qui audiens unigeniti Filii Dei incarnationem,
humilitatem, passionem quoque illam salutiferam
nobis, hominem tantum eum putavit;
Deum autem, quem debuit ex ipsis operibus agnoscere,
denegavit: oblitus dictum Apostoli dicentis:
<small>[Note: <nobr><sub></sub></nobr> Ita cod., non <em>qui.</em>]</small> <em>Quia cum in forma Dei esset Christus, formam servi accepit;
ut nobis, uti servis peccati daret verissimam libertatem</em>
<strong>(Philip. II, 6)</strong>. Et ad Corinthios: <em>Scitis,</em>
<nobr><sub></sub></nobr> ait, <em>gratiam Domini nostri Jesu Chrisiti, quia propter
nos pauper factus est, cum esset dives, ut ejus paupertate
divites essetis</em> <strong>(II Cor. VIII, 9)</strong>. Taceo ergo tam de
Sabellio quam de Photino, quia ab omnibus fere ecclesiis
dignam errori suo sententiam detulerunt.</p>
<p>3. De hac haeresi, quae nunc fidei catholicae calumniatur,
pauca dicere postulastis; de hac utique
<small>[Note: <nobr><sub></sub></nobr> Cod. hoc loco <em>haerese,</em> at superius <em>haeresi.</em>]</small> haeresi, quae ab Ario auctore exorta est. Hic namque
non fuit contentus Evangelicis vocibus, apostolorum
praedicationibus, quae utique Patrem, et Filium, et Spiritum
sanctum sonant: nec dignatus est ita, ut dignum
est, credere, quia Pater habet Filium, et Filius
vere habet Patrem: sed cum se extendit infelix, et
vult inquirere quomodo et qualiter Deus potuit generare,
modum non apprehendens, <small>[Note: <nobr><sub></sub></nobr> Ambrosius contra Palladium lib. II, cap. 8: <em>Haec
est causa erroris, haec origo haeresis Arianae, dum non
intelligunt virtutem Dei, neque tanti sacramenti dispositionem
agnoscunt, ut Deum humanis conditionibus comparent.</em>
Quae verba cuncta adamussim exscribit Phoebadius
contra Ar. opusc. II, cap. 8. (Vid. Patrol. nostrae
tom. XX.)]</small> quia nec comprehendi
<nobr><sub></sub></nobr> potest, cecidit in errorem, ut et Patrem denegaret
et Filium. Sic autem negat Patrem, quia dicit
eum non potuisse de se proprium et verum Filium
generare: Filium vero sic negat, dum eum aliunde et
de nullis exstantibus dicit factum esse potius quam
genitum; et creaturam esse quamdam, quae meruit
propter charitatem Filius appellari; non autem vere
esse Filium qui de Patre sit genitus: et inde est quod
alterius eum substantiae commentatus est, ne omnino
Patris verus Filius esse credatur. Contra hanc ergo
ejus perversitatem et novam doctrinam facta est
<small>[Note: <nobr><sub></sub></nobr> Cod., <em>nicea.</em>]</small> Nicaena synodus, ubi omnibus collatis et decursis
scripturis, veritas manifestata est, scripta est. Nam
denique Filium, quem Arius dixerat aliunde esse et
non de Patre, neque de substantia Patris, id est de
<nobr><sub></sub></nobr> eo ipso quod Deus est, sancti patres nostri professi
sunt natum de Patre, hoc est de substantia Patris,
<small>[Note: <nobr><sub></sub></nobr> Post hoc vocabulum scribitur in codice <em>id est de
eo ipso quod Deus est;</em> tum huic commati linea subscribitur,
quia scilicet expungitur, utpote mendosa superioris
commatis repetitio.]</small> Deum de Deo, lumen de lumine, Deum verum de Deo
vero, natum non factum, unius substantiae cum Patre;
ut nulla utique diversitas credatur in Filio. Revera
<nobr><sub></sub></nobr> utique si verus est Dei Filius, et vere de Deo Patre
est genitus, non utique alterius substantiae est credendus,
nisi ejus cujus est filius: ut sicut Pater Deus
est, ita Deus sit Filius: et sicut lumen Pater est, ita
lumen sit Filius.</p>
<p>4. Sed offendit aliquantos haec ipsa professio, qua
creditur Filium ejusdem esse substantiae, et per calumnias
professio sancta torquetur. Nam sic interpretantur
unius substantiae dictum, quasi nos divisum
dicamus Patrem; et pars Patris sit Filius; et Deus
Pater sit imminutus in Filio: vel certe per fluxum et
derivationem Filius paternae substantiae retineat unitatem.
Quod absit non solum a sensibus, sed etiam ab
auribus Christianis, ut tale aliquid in mentem nostram
veniat. Nos autem sic unius substantiae credimus Filium,
<nobr><sub></sub></nobr> ut Patrem credamus in sua aeternitate perfetum,
in sua quoque <small>[Note: <nobr><sub></sub></nobr> Epithetum <em>impassibilis</em> additum fuisse vocabulo
<em>Dei Patris</em> in symbolo Aquileiensi, notat Rufinus in
sua explicatione. En igitur Nicetas Aquileiensis secundum
suae Ecclesiae symbolum hic loquitur.]</small> impassibilitate manentem, ita
Filium generasse, ut non passionem aliquam vel diminutionem
senserit suae naturae suaeque majestatis,
sed perfectus ipse perfectum de se genuerit ante omnia
saecula verum Filium omnipotentem, per quem
scilicet omnia facta sunt, sine quo factum est nihil:
ut verus Pater unigeniti Filii sui, et verus Filius Patris
esse credatur, non confusus, sed distinctus; omnia
tamen habens in se Filius quae sunt Patris, sicut ipse
ait in Evangelio: <em>Omnia, quae habet Pater, mea sunt</em>
<strong>(Joan. XVI, 15)</strong>. Quae illa omnia? utique virtutem,
utique potentiam, bonitatem, incorruptelam, gloriam
et aeternitatem, sicut habet Pater. Caeterum
si haec non erunt in Filio, vereor dicere, Pater
<nobr><sub></sub></nobr> in Filio degenerasse videatur. Et si hoc ita est
ut degener Filius aestimetur, quomodo idem honor
ipso dicente Domino, <em>ut omnes honorificent Filium
sicut honorificant Patrem</em> <strong>(Joan. V, 23)</strong>? Hoc exigit
Dominus, hoc exhibent fideles: nec scandalizantur
de humilitate Filii Salvatoris, nec de verbis ejus quae
secundum hominem locutus est; neque de passionibus,
quas propter mundi salutem implere dignatus
est: sed per haec ipsa plus se gratiae, plus honoris
debere sentiunt Christo: ut et si non esset praeceptum
in Evangelio ut omnes honorificent Filium sicut honorificant
Patrem, ultro hoc facerent fideliores: quia
ille qui se humiliare dignatus est, exaltari debuerat,
sicut scriptum est, <em>Qui se humiliat, exaltabitur</em> <strong>(Luc.
XIV, 11)</strong>.</p>
<p><nobr><sub></sub></nobr> 5. At cum Pater dicat, <em>Hic est Filius meus, </em> <small>[Note: <nobr><sub></sub></nobr> Ad caeteros novi Testamenti codices, qui habent
hoc additamentum <em>hunc audite,</em> nunc accedit Nicetas
qui in suo ita legebat.]</small><em> hunc
audite</em> <strong>(Matth. III, 17)</strong>, Filius dicat, <em>Ut omnes honorificent
Filium sicut honorificant Patrem</em> <strong>(Joan. V, 23)</strong>;
quae caecitas mentium est, intermissa honorificentia,
contumelias concinnare? quae oblivio spei est, infirmum
<nobr><sub></sub></nobr> et minorem et contemptibilem <small>[Note: <nobr><sub></sub></nobr> Cod., <em>errare,</em> pro <em>aestimare,</em> quae lectio emendanda
mihi visa est.]</small> aestimare Christum,
qui nobis fortitudinem et magnitudinem et gloriam
secundum Patris sui contulit voluntatem? Crede
mihi; Filii honor dignitas Patris est: quantum detuleris
unigenito, tanto magis amplificabis gloriam Patris.
Bonus Pater non invidet gloriam Filio; quia omnis
gloria Filii recurrit in Patrem. Hic est catholicus
sensus, haec devotio fidelium, hoc studium sanctorum.
Secundum haec, omnia dicta et facta Salvatoris intelligunt,
et intelligentes loquuntur. Nec omnino impediuntur
ad hanc devotionem per illa quae Domini voluntatem
videntur ostendere: ut puta, <em>Pater major
me est</em> <strong>(Joan. XIV, 28)</strong>; et, <em>Non veni facere voluntatem
meam</em> <strong>(Joan. VI, 38)</strong>; et, <em>Filius a se nihil potest facere</em>
<strong>(Joan. V, 19)</strong>; et alia multa hujuscemodi: quae omnia
<nobr><sub></sub></nobr> non infirmant Filium, neque depretiant, sed a Patre
<small>[Note: <nobr><sub></sub></nobr> Cod., <em>distingunt,</em> antiqua orthographia.]</small> distinguunt. Siquidem et haec ideo sunt posita, ut
vera ejus divinitas non negetur: <em>Ego deDeo Patre exivi</em>
<strong>(Joan. XVI, 28)</strong>; et, <em>Ego in Patre, et Pater in me</em> <strong>(Joan. X,
38)</strong>; <em>Ego et Pater unum sumus</em> <strong>(Ibid., 30)</strong>; et, <em>Qui me
videt, </em> <small>[Note: <nobr><sub></sub></nobr> Ita cod.]</small><em> vidit et Patrem</em> <strong>(Joan. XIV, 9)</strong>; et <em>Sicut Pater
suscitat mortuos et vivificat, ita et Filius quos vult vivificat</em>
<strong>(Joan. V, 21)</strong>.</p>
<p>6. Sed nec illa fidelem animam scandalizant, quibus
Dominus esurisse, dormisse, lacrymasse refertur;
tunc, tristis usque ad mortem, crux, passio, sepultura:
siquidem ad hoc sunt scripta et facta, ut et tolerantiae
exempla praeberentur, et vera ejus incarnatio
nosceretur. Nam in eo quod esurisse Dominus
dicitur, veri corporis assumptionem intellige. In eo
<nobr><sub></sub></nobr> autem cum quinque panibus et piscibus duobus,
quinque <small>[Note: <nobr><sub></sub></nobr> Cod. cum unica <em>l,</em> antiqua orthographia.]</small> millia hominum satiat, veram ejus divinitatem
cognosce. Certe cum dicit: <em>Ego sum panis vivus
qui de coelo descendi</em> <strong>(Joan. VI, 41)</strong>, non cadit in sensum
nostrum ut panis esurire credatur. Sic et de
somno intelligendum est: quoniam sicut per <small>[Note: <nobr><sub></sub></nobr> Cod., <em>somnium.</em>]</small> somnum
corporis veritas cognoscitur, sic per illud quod
statim ventis et fluctibus imperat, vera ejus divinitas
approbatur. Nam quod lacrymas super Lazarum fudit,
fantasmatis suspicio tollitur; lacrymae enim veri
corporis sunt humores. Quod autem dicit, <em>Lazare,
veni foras</em> <strong>(Joan. XI, 43)</strong>, et statim ille qui jam fetebat,
aperiente se terra, vivus emersit, magnum ejus
divinitatis indicium est. Nam et illud quod ait, <em>Tristis
est anima mea usque ad mortem</em> <strong>(Matth. XXVI, 38)</strong>, ex
<nobr><sub></sub></nobr> hac ipsa Lazari resurrectione intelligi potest, qualiter
debeat accipi: nec enim divinitas mortem metuebat,
sed <small>[Note: <nobr><sub></sub></nobr> Miracula multiplicati panis, tempestatis sedatae,
Lazari revocati ad vitam, conjunctim memorat Nicetas
etiam in explicatione symboli, ibidemque eadem
fit comparatio humanitatis Christi infirmae cum
ejusdem potente divinitate. Est autem facta imitatio
<nobr><sub></sub></nobr> ex Nazianzeno orat. 35.]</small> humanum affectum per tristitiam animi
indicabat. Crux aeque, passio et sepultura, <small>[Note: <nobr><sub></sub></nobr> Cod., <em>una vel altera.</em>]</small> uno vel
altero dicto Domini discutiuntur, quominus ei impotentia
vel infirmitas ascribatur. Cum dicit ad Judaeos,
<nobr><sub></sub></nobr> <em>Solvite templum hoc,</em> utique corpus suum dicebat:
<em>et ego in triduo suscitabo illud</em> <strong>(Joan. II, 19)</strong>.
Et iterum ait, <em>Potestatem habeo ponere animam meam,
et potestatem habeo iterum sumere illam</em> <strong>(Joan. X, 18)</strong>.
<small>[Note: <nobr><sub></sub></nobr> Cod., <em>sic.</em>]</small> Si corporis sui suscitat templum, si potestas est
ponendae animae per passionem et resumendae per resurrectionem,
cessat in Christo infirmitatis opinio,
ubi tantae potestatis sublimitas declaratur.</p>
<p>7. Omnia ergo pie intelligenda sunt; omnia honorifice
sunt tractanda; utrumque in Domino <small>[Note: <nobr><sub></sub></nobr> Cod., <em>conficiendum.</em>]</small> confitendum
est; et forma in qua semper fuit, et forma
servi, quae accepta est propter servos, credenda est;
et passio secundum carnem, et impassibilitas secundum
divinitatem; ne aut impii <small>[Note: <nobr><sub></sub></nobr> Alterum hoc <em>aut</em> deest in cod.]</small> aut ingrati judicemur.
Nam qui Filium Dei, secundum id quod est, impassibilem
<nobr><sub></sub></nobr> negat, et Deo Patri dicit esse dissimilem;
hic impius est. Et qui passiones ejus secundum carnem
confiteri dedignatur, ingratus est. Gloriemur
ergo in cruce Christi, sicut Paulus gloriari consuevit:
<em>Mihi,</em> inquit, <em>absit gloriari nisi in cruce Domini nostri
Jesu Christi</em> <strong>(Gal. VI, 14)</strong>. Confiteamur unitatem, ut
non separemur: <em>Si </em> <small>[Note: <nobr><sub></sub></nobr> Corrigendum <em>commortui.</em>]</small><em> enim mortui sumus,</em> ut ait Apostolus,
<em>et convivemus: si sustinemus, et conregnabimus.
Si negamus, et ille negabit nos</em> <strong>(II Tim. II, 12)</strong>.
Si non credimus quod ipse dicit, <em>Ego et Pater unum
sumus,</em> ille fidelis permanet, negare se ipsum non
potest; quia in gloria Dei Patris est; quia vivit cum
Patre; quia regnat cum Patre uno eodemque imperio.
Sicut ait Apostolus, cum de omni impudico et
immundo et avaro loqueretur, <em>Non erit,</em> inquit, <em>haeres
</em><nobr><sub></sub></nobr> <em>in regno Christi et Dei</em> <strong>(Eph. V, 5)</strong>; unum regnum
tam Christi dixit quam Dei; quia una voluntas Patris
et Filii; una cooperatio; una denique gratia, eademque
gubernatio est: sicut idem magister gentium
docet scribens: <em>Gratia vobis et pax a Deo Patre et
Domino nostro Jesu Christo.</em> Et iterum: <em>Ipse autem
Deus et Pater noster et Dominus Jesus dirigat viam
nostram ad vos</em> <strong>(I Thess. III, 11)</strong>. Non dixit <em>dirigant,</em>
ne Patris et Filii diversitatem aut voluntatis, aut potestatis
induceret; sed dixit <em>dirigat,</em> ut unitatem potius
demonstraret. Hac igitur fide hisdem verbis et
nos oremus ut Patris, Filii et Spiritus sancti una gratia,
una pax, una etiam gubernatio semper nos et
tueatur et dirigat.</p>
<p>Haec pauca ad vicem commentarioli, quia vobis
<nobr><sub></sub></nobr> scribi postulastis, negare non potui. Confido quia fidelibus
animis, etsi brevia sunt, plenam poterunt
praestare laetitiam Dei.</p>
<p>Explicit liber Nicetae <small>[Note: <nobr><sub></sub></nobr> Hic recte adest in codice vocabulum <em>episcopi,</em>
quod amanuensis socorditer omiserat in titulo opusculi
ante initium. Contra hic idem amanuensis praetermisit
ante <em>Nicetae</em> titulum <em>sancti,</em> quem recte posuerat
initio opusculi.]</small> episcopi de Ratione fidei.</p>
<p>Incipit ejusdem de sancti Spiritus Potentia.<span class="text-blue-600 font-bold"