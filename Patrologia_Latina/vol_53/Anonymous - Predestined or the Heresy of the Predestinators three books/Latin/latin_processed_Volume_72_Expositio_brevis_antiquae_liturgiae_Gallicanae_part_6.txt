DE AIUS . 
Aius vero ante prophetia pro hoc cantatur in
Graeca lingua, quia praedicatio Novi Testamenti in
mundo per Graeca lingua processit, excepto Mathaeo
apostolo, qui primus in Judaea Evangelium
 Christi Hebraeis litteris edidit. Servate ergo honorem
linguae, quae prima Evangelium Christi vel suo senio
recipit, vel suis litteris docuit primum canticum. Incipiente
praesule Ecclesiae Aius  psallet dicens Latino
cum Graeco, ut ostendat junctum Testamentum
Vetus et Novum. Dictum Amen ex Hebraeo instar tituli
quod in trinitate linguarum instigante Deo Pilatus
posuit super crucem confitens quamvis ignarus
Jesus Nazarenus, id est Sanctum et Regem. Tres
autem parvoli qui ore uno sequentes Khyrie eleison
Hebraea scilicet Graeca et Latina, vel trium temporum
saeculi, ante legem scilicet sub lege et sub gratia,