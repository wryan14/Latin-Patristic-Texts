CAPUT PRIMUM.
<em>De tribus habitaculis, regno Dei, mundo, inferno. Regni
Dei bona, et inferni mala.</em> </center></h4>
<p>Tria sunt sub omnipotentis Dei manu habitacula,
primum, imum, medium: quorum summum regnum
Dei vel regnum coelorum dicitur; imum vocatur infernus;
medium mundus praesens vel orbis terrarum
appellatur. Quorum extrema omnino sibi invicem
sunt contraria, et nulla sibi societate conjuncta. Quae
enim societas potest esse lucis ad tenebras, et Christi
ad Belial <strong>(II Cor. VI, 14, 15)?</strong> Medium autem nonnullam
habet similitudinem ad extrema. Unde lucem
et tenebras habet, frigus et calorem, dolorem et sanitatem,
laetitiam et moerorem, odium et amorem,
bonos et malos, justos et injustos, dominos et servos,
<nobr><sub></sub></nobr> regnum et subjectionem, famem et satietatem,
mortem et vitam, et innumera hujusmodi. Quorum
omnium pars una imaginem habet regni Dei, pars
altera inferni. Commixtio namque malorum simul et
bonorum in hoc mundo est; in regno autem Dei nulli
mali sunt, sed omnes boni; at in inferno nulli boni,
sed omnes mali: et uterque locus ex medio suppletur.
Hominum enim hujus mundi, alii elevantur ad
coelum, alii trahuntur ad infernum. Similes quippe
similibus junguntur, id est, boni bonis, et mali malis;
justi homines justis angelis, et transgressores homines
transgressoribus angelis; servi Dei Deo, servi
diaboli diabolo: benedicti vocantur ad regnum sibi
paratum ab origine mundi, maledicti expelluntur in
ignem aeternum, qui paratus est diabolo et angelis
ejus <strong>(Matth. XXV, 34, 41).</strong></p>
<nobr><sub></sub></nobr> <p> <small>[Note: <nobr><sub></sub></nobr>  Eadem habentur lib. De diligendo Deo cap. 18
hinc desumpta.]</small> Bona autem regni coelestis dicere, vel cogitare,
vel intelligere ut sunt, nullus potest carne vestitus:
multo enim majora et meliora sunt, quam cogitantur
et intelliguntur; unde scriptum est: <em>Quod oculus non
vidit, nec auris audivit, nec in cor hominis ascendit,
quae praeparavit Deus diligentibus se</em> <strong>(I Cor. II, 9).</strong> Regnum
namque Dei omni fama majus, omni laude
melius, omni scientia innumerabilius, omni gloria
quae putatur, excellentius. Mala etiam inferni dicere
vel cogitare, ut sunt, nemo potest: pejora quippe
sunt valde quam cogitantur. Regnum itaque Dei plenum
est lucis, et pacis, et caritatis, et sapientiae, et
gloriae, et honestatis, et dulcedinis, et dilectionis, et
melodiae, et laetitiae, et beatitudinis perennis, et omnis
boni ineffabilis, quod nec dici nec cogitari potest.
<nobr><sub></sub></nobr> At locus inferni plenus est tenebrarum, discordiae,
odii, stultitiae, miseriae, turpitudinis, amaritudinis,
offensionis, doloris, <small>[Note: <nobr><sub></sub></nobr>  Ms. Vict., <em>fetoris, sitis.</em>]</small> adustionis, sitis, famis, ignis
inexstinguibilis, tristitiae, vindictae perennis, et omnis
<nobr><sub></sub></nobr> ineffabilis mali, quod nec dici nec cogitari potest.
Cives coeli sunt justi homines et angeli, quorum rex
est Deus omnipotens; at contra cives inferni sunt
impii homines et daemones, quorum princeps est diabolus.
Satiat justos visio sanctorum hominum et angelorum,
et super omnia ipsius Dei. Cruciat impios et
peccatores visio hominum damnatorum et daemonum,
et super omnia ipsius diaboli. Nihil in regno Dei desideratur
quod non inveniatur: at in inferno nihil
invenitur quod desideratur. In regno Dei nihil invenitur,
nisi quod placet, et delectat, et satiat; at contra
in lacu miseriae perennis nihil videtur, nihilque
sentitur, nisi quod displicet, nisi quod offendit, nisi
quod cruciat. ( <small>[Note: <nobr><sub></sub></nobr>  Haec desiderantur in mss. Sunt August. Enchirid.
cap. 23.]</small> In regno aeterno erit vita sine morte,
veritas sine errore, felicitas sine perturbatione.)
<nobr><sub></sub></nobr> Omne bonum in regno Dei abundat, et nullum malum;
omne malum in carcere diaboli abundat, et nullum
bonum. Nullus indignus in regno Dei suscipitur;
nullus vero dignus, nullus justus ad infernum trahitur.</p>
<br> <h4><center>CAPUT II.
<em>De poenis infernalibus.</em> </center></h4>
<p>Principalia autem sunt duo tormenta in inferno:
frigus intolerabile, et calor ignis inexstinguibilis. Unde
in Evangelio legitur: <em>Illic erit fletus et stridor
dentium</em> <strong>(Matth. XIII, 51; XXII, 13, et XXV, 30).</strong> Fletus
namque et liquefactio oculorum ex calore nascitur;
stridor vero dentium ex frigore nascitur. Hinc
etiam beatus Job: <em>De aquis,</em> inquit, <em>nivium transibunt
ad calorem nimium</em> <strong>(Job. XXIV, 19).</strong> De quibus duobus
innumera pendent poenarum genera; videlicet, sitis
<nobr><sub></sub></nobr> intolerabilis, poena famis, poena fetoris, poena horroris,
poena timoris, poena angustiae, poena tenebrarum,
severitas tortorum, praesentia daemonum, ferocitas
bestiarum, crudelitas ministrantium, dilaceratio
immortalium vermium, vermis conscientiae, ignitae
lacrymae, suspiria, miseriae, dolor sine remedio,
vincula sine solutione, mors aeterna, poena sine fine,
absentia Christi <small>[Note: <nobr><sub></sub></nobr>  Sic mss. At edit., <em>quoad visionem.</em>]</small> post visionem ejus, quae sola omnia
supra dicta superat, et omnibus poenis intolerabilior.</p>
<br> <h4><center>CAPUT III.
<em>De his quos poenae aeternitas a mundi voluptate non deterret.
Inferni duplex poena. Anni</em> 100 <em>nulla aeternitatis
portio.</em> </center></h4>
<p>Vae igitur illis perenne qui subire haec omnia mala
etiam sine fine merentur, pro delectabili unius horae
somnio: tanta etenim et talis est omnis hujus mundi
<nobr><sub></sub></nobr> gloria, ad aeternam comparata gloriam. Melius
erat eis, quod dictum est de infelice Juda <strong>(Matth.
XXVI, 24),</strong> non nasci, quam malis suis meritis plagas
inferni sustinere. Quid stultius, quid insanius est,
<nobr><sub></sub></nobr> quam umbra et imagine et similitudine verae gloriae
et verae delectationis, verae pulchritudinis, veri decoris,
veri honoris, more infantium, decipi et superari;
et ipsam veram gloriam non quaerere, non desiderare?
Quis imaginem auri in aqua, ipso auro
neglecto, eligeret; et non statim a cunctis fatuus et
insanus crederetur? Quis orbem solis in speculo redditum,
vel in qualibet materia formatum plus diligeret,
quam ipsum solem; et non ab omnibus derideretur?
Sic irridendus, imo dolendus est, quisquis mundi hujus
caducam fragilitatem et inutilem carnis voluptatem
diligit, quaerit, contendit, aeterna gloria contempta,
et neglectis regni coelestis ineffabilibus gaudiis.
Hoc commercium insipientium valde est, et miserorum,
et cor sanum non habentium, etiamsi plagae inferni
<nobr><sub></sub></nobr> non sequerentur, quae nec dici nec cogitari possunt.
Duplex vero plaga est, abesse a regno Dei, et
esse semper in inferno, id est, cum diabolo damnari;
praesentiam amittere angelorum, et terribilem daemonum
semper pati praesentiam. Quantum caveri,
vitari, metui debet, nullo modo dici potest. Quis cum
sano sensu pro unius diei deliciis, centum annorum
poenam eligeret? Et miseri tamen et sine ulla sapientia,
<small>[Note: <nobr><sub></sub></nobr>  Mss. duo, <em>voluntatem.</em>]</small> voluptatem carnis sequentes, non vitant, non
effugiunt intolerabiles poenas, non centum annorum,
non millies mille, sed omnium sine fine saeculorum
pro quadraginta vel sexaginta annorum deliciis, vel
qualibet corruptibili delectatione. Quantum autem
interest inter unum diem, et centum annos; non tantum
utique, sed plures interest inter quadraginta vel
<nobr><sub></sub></nobr> sexaginta vel centum annos, et aeternitatem, sive in
bono, sive in malo futuram. Unus enim dies aliqua
portio est in centum annorum spatio, quamvis valde
modica: at vero centum annorum spatium nulla portio
est in illa aeternitate. Si enim, verbi gratia, centesima
vel millesima pars esset aeternitatis, praedictum
ejus spatium post centuplum ejus spatium vel milluplum
aeternitas esse desineret: quod ratio non sinit
aeternitatis, quae si ullo modo, ullo tempore finiretur,
aeternitas omnino non esset.</p>
<br> <h4><center>CAPUT IV.
<em>A via lata ad arctam migrare. Beatorum felicitas,
scientia, sortis suae amor. De ineffabili visionis Dei
suavitate.</em> </center></h4>
<p>Fortiter ergo carnali resistendum est voluptati,
<nobr><sub></sub></nobr> fortiter contra fallaces hujus mundi blanditias pugnandum
est, contraque multimodas Satanae suggestiones
vigilandum. Omni studio lata saeculi via vitanda
est, quae ducit ad mortem <strong>(Matth. VII, 13);</strong> at
vero omni cordis desiderio via angusta quae ducit ad
vitam, adeunda est et appetenda. Via haec angusta
est via abstinentiae, et castitatis, et humilitatis, et
omnis religionis; quam viam ante nos Christus attrivit,
qua via ad suum regnum migravit. Cujus vestigia
et nos sequamur, donec post eum ad urbem regiam
<nobr><sub></sub></nobr> perveniamus in qua ipse regnat. De qua urbe quidquid
homo dixerit, quasi stilla de mari est, vel quasi
scintilla de foco. In qua videlicet urbe fulgebunt justi
sicut sol <strong>(Matth. XIII, 43),</strong> ut Dominus ait. Ubi
summa pax erit, summa quies, nullus labor, nullus
dolor, nulla paupertas, nec senectus, nulla mors, nec
ulla nox, nullum cibi desiderium, nullum sitis incendium;
sed cibus et potus omnium erit visio Christi
et sanctae Trinitatis, et contemplatio puro cordis
oculo ipsius Divinitatis, et assidua lectio, ut ita dicam,
libri vitae, id est, aeternae veritatis et summae
sapientiae, et Verbi Dei, quae est Jesu Christi visio;
ubi quidquid nunc nos latet, manifestius erit; ubi
ratio manifesta erit cur hic electus est, et ille reprobatus;
cur hic in regnum assumptus, et ille in servitutem
<nobr><sub></sub></nobr> redactus; cur alius in utero moritur, alius in
infantia, alius in juventute, alius in senectute; cur
alius pauper est, alius dives; cur filius adulterae baptizatur,
et aliquando filius legitimae conjugis ante
baptismum moritur; cur qui bene incipit vivere, aliquando
male finit; et qui male incipit, saepe bene
finit. Haec omnia et hujusmodi multa in libro vitae
plana et aperta erunt. In eadem urbe praemium singulorum,
omnium; et omnium, per caritatem singulorum
erit. Ibi <small>[Note: <nobr><sub></sub></nobr>  In uno ms., <em>omnium bonorum copia.</em> In edit.,<em>omne
bonum.</em>]</small> omnium bonum omnibus patebit.
Ibi omnes invicem suas cogitationes cognoscent. Ibi
nullus superior superbus erit, nullus inferior invidus.
Quomodo enim qui omnes sicut seipsum diliget, alicui
invidere poterit; cum nemo sibi ipsi invideat?
Ibi nullus melius esse vel superius concupiscet quam
<nobr><sub></sub></nobr> erit, quia aliter esse quam quod meruit, nec esset
decorum; nec aliter esse desiderabit quam quod
erit, quia ita esse ut erit pulchrum erit, non solum
sibi ipsi, sed etiam universo corpori Ecclesiae coelestis.
Quomodo enim quodlibet membrum in corpore,
si superius vel inferius ponatur quam natura constituit,
monstruosum efficit corpus et turpe; sic nimirum
si aliquis in regno Dei superius ordinetur, quam
postulat ars et voluntas omnipotentis artificis, turpitudinem
efficiet, non solum sibimet, sed omni congregationi;
in qua qui erit minimus, majorem sine
dubio habebit gloriam, quam totum habens mundi
regnum, etiam si aeternum esset. Vile enim valde est
elementis frui, in comparatione fruendi et gaudendi
ipso Deo, et visibilibus delectari et corporalibus.
<nobr><sub></sub></nobr> ( <small>[Note: <nobr><sub></sub></nobr>  Verba Aug. lib. III de Lib. Arbitr., num. 77.
Non habent mss.]</small> Tanta est enim pulchritudo justitiae, tanta jucunditas
lucis aeternae, hoc est, incommutabilis veritatis
et sapientiae, ut etiamsi non liceret amplius manere
in ea quam unius diei mora, propter hoc solum innumerabiles
anni hujus vitae pleni deliciis in circumfluentia
corporalium bonorum recte meritoque contemnerentur.
Non enim falso aut parvo affectu dictum
est: <em>Quoniam melior est dies una in atriis tuis super
millia</em> <strong>(Psal. LXXXIII, 11).</strong></p>
<p>Nihil est comparandum delectationi et gaudio quod
<nobr><sub></sub></nobr> nascitur ex invisibilibus et incorporeis, et ex societate
angelorum et justorum omnium, et ex certa
scientia et cognitione ipsius divinae naturae, et ex Dei
ipsius facie ad faciem visione. Cujus pulchritudinem
mirantur angeli, cujus imperio suscitantur mortui,
cujus sapientiae non est numerus <strong>(Psal. CXLVI, 5),</strong>
cujus regnum finem nescit, cujus gloria nequit narrari;
cujus lux tam solem obscurat, ut ejus comparatione
nullam habeat sol lucem; cujus dulcedo tam
mel superat, ut ei comparatum velut absinthium sit
amarissimum; cujus faciem si omnes carcere inferni
inclusi viderent, nullam poenam, nullum dolorem,
nullamque tristitiam sentirent; cujus praesentia si in
inferno cum <small>[Note: <nobr><sub></sub></nobr>  Unus ms., <em>suis.</em>]</small> sanctis habitatoribus appareret, continuo
infernus in amoenum converteretur paradisum; cujus
<nobr><sub></sub></nobr> sine nutu nec folium de arbore cadit; cujus oculi
flammivomi profundum penetrant inferni; cujus auris
tacitam cordis vocem audit, id est, cogitationem;
cujus oculus non minus audit quam videt; cujus auris
non minus videt quam audit, quia non corpus
sunt, sed summa sapientia et certa cognitio. Cujus
deliciae sine fastidio satiant: quae cum a beatis inveniuntur,
semper tamen desiderantur, et esuriem et
sitim sine poena efficiunt, et ardenti semper desiderio
delectant. Cujus secreta mirabilia, videntibus ea
semper nova sunt et mira, et non plus cum incipiunt
videri, pariunt stuporem cernentibus, quam post
mille annos et millies mille. Et cum angeli ab initio
mundi ea soliti sint videre, tamen non minus hodie
admirantur ea quam in primo die; alioquin dudum
<nobr><sub></sub></nobr> coram angelis assiduo videndi usu vilescerent. Cujus
cognitionis praeterita et futura, <small>[Note: <nobr><sub></sub></nobr>  Mss. omittunt <em>non praeterita et futura sed.</em>]</small> non praeterita et
futura, sed praesentia sunt.</p>
<br> <h4><center>CAPUT V.
<em>Deo omnia praesentia sunt, sine libertatis humanae praejudicio.
Dei locutio et laus. Existentia ante tempus.
Malum verum pejus falso. Dei visio quid beatis conferat.
Dei aeternitas; Dei scientia.</em> </center></h4>
<p>Unde non diem judicii videbit, et primum diem saeculi
non vidit; sed utrumque videt. Cujus praescientia
neminem cogit ad peccandum, ut multi errantes
dicunt. Si enim, inquiunt, praescivit Deus Adam peccaturum
esse, non peccare non potuit. Ex quo errore
nascitur Deum causam esse peccati, quod nefas
est dicere. Et illi tamen etiam suis verbis alligantur.
<nobr><sub></sub></nobr> Si enim quod praescientia Dei habet necesse
est fieri, ideo voluntate propria homo peccavit, et
non aliqua necessitate, quia in praescientia Dei fuit ut
voluntate et libero arbitrio, et non necessitate cogente,
peccaret. Si ergo praescientia Dei non potest
vitari, non potuit homo aliter peccare nisi voluntate,
nulla alia vi cogente, quia ita Deus praescivit illum
peccaturum. Si ergo voluntarie, non coactus est. Si
enim non coactus est ad peccandum, potuit sine dubio
non peccare si vellet; ideoque poenam meruit,
quia non invitus peccavit; alioquin a Deo poenam
mortis non susciperet. Cujus locutio est occulta inspiratio,
<nobr><sub></sub></nobr> qua mentibus suam voluntatem et suam caritatem
invisibiliter ostendit; quam videndo Angeli
per omnia Deo obediunt. Cujus laus est qua electos
laudabit, manifestatio qua suorum electorum bona
omnibus monstrabit; assidua autem laus qua electi
eum laudabunt, est admiratio ejus perennis. Qui
miro modo non tempore praecessit mundum et
tempus (nullius enim horae spatio fuit ante mundum);
et tamen semper erat sine initio. Non enim
erat tempus ante tempus, tempus autem cum mundo
concreatum est. Si igitur tempus ab initio
mundi coepit currere, ante mundum factum non
erat. Ideoque nullo tempore, ut praediximus, praecessit
Deus tempora et mundum eis coaevum, imo
paulo eis priorem; ejus enim motu coeperunt currere.
<nobr><sub></sub></nobr> Quidquid movetur, suum motum praecedit. Ineffabili
enim aeternitate praecessit Deus mundum, non
tempore. Cujus tempus ante mundum non erat. Cujus
lux tenebras depellit ignorantiae; cujus aliqua
particula haec omnia quae diximus, vera et certa esse
cognoscimus. Eadem luce melius esse verum quam
falsum videmus; et tamen pejus esse verum malum
vel verum peccatum, quam falsum malum vel falsum
peccatum: non quia verum est, sed quia malum vel
peccatum est [ <small>[Note: <nobr><sub></sub></nobr>  Haec non habent mss.]</small> sed ideo malum vel peccatum est,
quia verum malum vel peccatum est]. Aliter enim
non posset esse malum vel peccatum, nisi verum esset
malum vel peccatum; falsum enim malum non est
malum, ut falsum argentum non argentum est. Potest
aliquis a veritate dicere malum vel peccatum
<nobr><sub></sub></nobr> exortum esse vel factum, et quodam modo opus esse
veritatis malum, quod omnino falsum est. Omne enim
verum a veritate est, et omne verum in quantum verum,
bonum est: a veritate igitur est verum esse, ut
sit malum vel peccatum, non ipsum malum vel peccatum;
aliud namque est ipsum malum, aliud verum
esse illud. Quamvis igitur ipsum malum bonum non
est, bonum est tamen verum esse ut sit illud. Nisi
enim bonum esset esse malum, nullo modo sineret
Deus illud fieri. Multa quippe bona de malis Omnipotens
facit, ut de adulterio hominum bonos format
et facit homines. Si autem et quadam illius lucis particula
quasi per angustas rimas infusa, haec et alia
omnia quae novimus, vera esse cognovimus; quali et
quanta luce scientiae et sapientiae illic illustrabimur,
<nobr><sub></sub></nobr> ubi ipsum solem veritatis facie ad faciem videbimus,
id est, certa et vera sapientia cognoscemus? cujus
praesentia similes ei facit praesentes. Qui enim verae
sapientiae, verae pulchritudini, verae aeternitati adhaerebit,
sapiens utique et pulcher et aeternus erit. Sic
enim absentia ejus dissimiles ei omni modo facit. Cujus
aeternitas sine initio et sine fine est (si enim esset
tempus quando non esset, quis eum faceret?); quia
ipse est solus Deus, et ante ipsum Deus alius non
erat, nec est, nec erit. Non forte seipsum creavit,
cum nihil seipsum creat: qua enim potentia qui
omnino non esset seipsum faceret? Restat igitur quod
<nobr><sub></sub></nobr> omnino factus non est Deus. Cum ergo nullo modo
Deus factus est, sine initio ante omnia erat. Quidquid
enim factum est, initium habet; et quidquid initium
habet, sine dubio factum est, non ab alio nisi a Deo
non facto, sed omnia faciente. Cujus scientia sine ulla
varietate <small>[Note: <nobr><sub></sub></nobr>  Abest vox <em>cognitionis</em> a ms. Vict.]</small> cognitionis, et sine ullo <small>[Note: <nobr><sub></sub></nobr>  Sic ms. Vict. At Cult., <em>usu.</em> Edit., <em>visu,</em> forte pro <em>nisu.</em>]</small> cursu huc et illuc
innumerabilem veritatem omnium creaturarum;
angelorum, hominum, stellarum, arenarum, capillorum,
verborum, cogitationum, momentorum omnium,
simul et semel comprehendit et intelligit. Fons igitur
et origo omnis scientiae Deus est: quem quanto
plus quis bibet, tanto plus sitiet.</p>
<br> <h4><center>CAPUT VI.
<em>Beatorum scientia. De trina visione, corporali, spiritali,
intellectuali.</em> </center></h4>
<nobr><sub></sub></nobr> <p>Incomparabiliter ergo totius mundi regnum, ut supra
diximus, et si aeternum esset, praecellit, societati
angelorum et sanctorum, et praesenti ipsius Dei adesse
visioni. In cujus visione trina scientia nascitur:
id est, homo qui cernit, et Deus qui cernitur, et caeteri
omnes omnia videbunt et intelligent. Sicut enim
per speculum vitreum trina nobis visio administratur,
quia nos ipsos, et ipsum speculum, et quidquid praesens
adest videmus; sic per speculum divinae claritatis,
et ipsum Deum, ut est, videbimus, quantum possibile
erit creaturae, et nos ipsos, et caeteros vera et certa
scientia cognoscemus. Tunc abdita creaturarum, et
ipsius inferni, videndo Deum videbimus. Tunc justis
manifestum erit quomodo Deus est invisibilis, incomparabilis,
sine initio et sine fine, ante omnia et
<nobr><sub></sub></nobr> post omnia: quidquid interest inter nasci, quod ad
Filium pertinet; et procedere, quod ad Spiritum sanctum,
excepto quod unus ex uno natus sit, alter ex
duobus processit; et quomodo Pater non praecessit
Filium tempore, sed origine, nec Spiritum sanctum; et
quomodo omnia Dei unum sunt in Deo, excepto quod
ad relationem pertinet; nam sapientia Dei et veritas
<nobr><sub></sub></nobr> et aeternitas non diversa sunt inter se, sed unum sunt
sicut caetera omnia: sapientia enim Dei non magis
sapientia quam veritas est, et non magis veritas est
quam sapientia, quam aeternitas, quam caetera Dei
omnia; unum enim sunt in Deo, et non solum haec
inter se eadem sunt in Deo, sed non aliud sunt quam
ipse Deus; et quomodo mundus erat in Deo, antequam
in seipso esset, non mundus, sed Deus; et quomodo
ubique totus sine loco, magnus sine quantitate,
bonus sine qualitate; et quomodo omnia penetrat
munda et immunda sine sui pollutione. Si enim lux
ista visibilis omnia loca illustrat, et sterquilinia etiam
penetrat sine fetore, et sine sui pollutione, quanto
magis Deus, qui est invisibilis et incommutabilis lux,
omnia penetrat, regit, sustinet, circumdat, illustrat,
<nobr><sub></sub></nobr> sine ulla mutatione vel pollutione, non solum coelestia
et terrestria, sed etiam infernalia?</p>
<p>Tunc erit electis Dei trina visio, id est, corporalis,
qua corpora cernentur; quorumdam splendentia ut
sol, quorumdam ut luna, aliorum ut stellae. Et spiritalis,
qua similitudines corporum in spiritu et non
fallaci phantasia inspicient: qua visione etiam hodie
fruuntur spiritus justorum post corporum claustra:
et visio intellectualis, qua puro mentis oculo in spiritu
Deum videbunt, et suas animas, et virtutes intimas,
et spiritus angelicos. Tunc duplices Deo acturi
sunt gratias, videlicet pro sua liberatione a perpetua
damnatione, et pro bonorum ineffabili retributione.
Tunc communis omnium reus et hostis diabolus in
conspectu electorum Dei damnabitur: cujus damnatio
<nobr><sub></sub></nobr> et intolerabilis poena delectabile spectaculum praestabit
electis. Tunc ardentissimo amore liberatorem
suum et omnium bonorum datorem amabunt, et sine
fine et sine fastidio clamore cordis laudabunt Deum
omnipotentem, benignum et misericordem: cui honor
et gloria et nunc et per omnia saecula saeculorum.
Amen.<span class="text-blue-600 font-bold"