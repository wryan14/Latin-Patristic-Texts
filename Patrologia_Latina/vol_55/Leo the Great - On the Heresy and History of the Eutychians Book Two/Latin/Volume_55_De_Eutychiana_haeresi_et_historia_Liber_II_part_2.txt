CAPUT I.
Diu desideratam a Leone Magno generalem synodum
tandem in Oriente habendam imperator Marcianus
permisit. Cujus dispositioni S. P. gravioribus ductus
rationibus cum posset obsistere, tamen praepeditus
ne synodo interesset, quatuor legatos in Orientem
mittit, qui ipsius nomine, vice et loco, eidem praesint.
Omnia idcirco agenda disponit, datis hac de
causa aliis et aliis epistolis ad Paschasinum, ad
Marcianum, ad Anatolium, ad Pulcheriam augustam,
et ad Julianum Coensem.  
1. Vix facta nova legatorum in Oriente expeditione
pro quibusdam recipiendis lapsis ad poenitentiam venire
cupientibus, de habenda generali synodo, cum
summus pontifex, tum Marcianus augustus tandem
deliberarunt. Hanc enim in votis Leonem habuisse,
statim infelici latrocinalis Ephesini exitu audito,
produnt istius litterae datae ad Theodosium eodem
anno 449, in mense Octobris, de quibus in antecedentis
libri Exercitationibus verba fecimus. Sed cum
Theodosius augustus, in Eutychem propensus, circumventus
 fuisset a factiosis viris, quibus ducebatur,
irrita tum prorsus reddita sunt pontificia desideria,
donec ad imperium assumptus Marcianus, Orientis
res jam fere pessumdatae erigerentur. Igitur in sententiam
Leonis imperator veniens, de loco tamen et
tempore non conveniebant. Leoni in Italiam synodum
cogi placebat, secum recogitans omnia praecavere
mala quibus memoria latrocinii Ephesini vehementer
afflictabatur, optans praeterea se adesse concilio.
At imperator videns per totum Orientem haeresim
 grassari, ibidem esse jugulandam credidit, et
propterea, ultro citroque litteris missis, Marcianus
rerum necessitate ductus, et ab Orientalibus episcopis
sollicitatus, non amplius synodi congregationem
deferendam esse arbitratus est. Cum ergo ex Italia
nec consuetudo, nec patriae amor, nec externi hostes
Hunni, duce Attila, Leoni egredi permitterent, Paschasinum
Lilybaei episcopum ad vices suas implendas
seligit, quem pauci doctrina, sanctitate et fama
adaequabant. Maximum hujus episcopi animi robur et
constantiam jam probaverat dura illa atque longa
servitus quam subiit apud barbaros; atque istius
scientia apprime noscitur ex cycli paschalis emendatione,
circa quam a S. Leone fuerat consultus.
Quem praeterea idem S. pontifex tanti fecerat, ut ipsi
jam pridem a duobus annis commisisset curam antiquae
disciplinae reparandae, et mores Ecclesiae Siculae
emendandi, ut ex epistola olim 4, nunc apud
Quesnellum 16 colligitur, cujus ultimum caput hisce
verbis clausit: Haec autem quae vobis, inspirante Domino,
 insinuanda credidimus, per 450 fratres et
coepiscopos nostros Baccillum atque Paschasinum ad
vestram volumus notitiam pervenire. Quibus referentibus
cognoscamus quam reverenter a vobis apostolicae
sedis instituta serventur. Tum ergo novas litteras dare
voluit quasi praenuntias muneris quod paulo post
eidem demandare cogitabat. Propterea ut ejus animum
necessaria institutione praepararet, ad eum
mittit celebrem epistolam ad Flavianum, quamque
(ait) universalis Ecclesia amplectitur, diligentius tibi
recensendam cognoscendamque direxi. Multa de Eutychiana
et Nestoriana haeresibus disserit, a quarum
labe ut Constantinopolitanam purgaret Ecclesiam,
legatos pontificios jam illuc misisse narrat, qui de
incarnationis sacramento ea praedicantes quae SS.
Patres docuerunt, et quae Ecclesiarum universitas
pridem tenuerat, feliciter impetrarunt ut totam Constantinopolitanam
eamdem Ecclesiam cum monasteriis
omnibus et multis episcopis ad bonam frugem reducerent;
 qui praebuerunt consensum, et subscriptionibus
suis Nestorium et Eutychen cum suis anathematizarunt
dogmatibus. Quae ut evidenter a Paschasino cognoscerentur,
aliqua (ait) ad dilectionem tuam scripta
transmisi. Addit deinde: Noveris etiam proxime
me epistolam Constantinopolitani episcopi accepisse,
quae refert Antiochenum episcopum (Maximum videlicet)
, missis per provincias suas tractatoriis, universos
episcopos et epistolae meae praebuisse consensum,
et Nestorium et Eutychen pari subscriptione damnasse.
Qua in re minime aures et fidem Quesnello praebere
possumus, qui Anatolii merito illius consessus praesidis
haec omnia adjudicavit . Nam S. Leo de pluribus
rebus Paschasinum instruere volens, seriem
omnium quae a suis legatis apud Constantinopolim
gesta fuerant transmisit, certe haud Anatolio vindicans
Constantinopolitanae Ecclesiae purgationem, Nestorii
et Eutychetis damnationem, sed illius dumtaxat
facit mentionem, quatenus jam ab eo relationem
obtinuit de iis quae per Maximum in Antiochenas
 provincias fuerant in fidei praesidium atque
munimen religiose exsecutioni demandata. Quid?
Anatolius, cujus fides suspecta fuerat, legatis pontificiis
praesentibus Constantinopolitano potuisset
praeesse conventui? Figmentum est; illudque refellimus
in nostra dissertatione de Photio Tyrio, ad
quam nos lectores remittimus.
2. In postrema tandem suae epistolae parte S. pontifex
a Paschasino rationem Paschalis festi servandam
anno 455 sciscitatur; eo quod in annotatione
 Theophili invenerat sanctae memoriae Alexandrinum
episcopum octavo kalendas Maii constituisse Pascha
celebrandum esse: quod a regula ecclesiastica penitus
invenimus alienum. Quoniam, subjicit, in nostris paschalibus
cyclis, quod bene nosse dignaris, decimo
quinto kalendas Maii ejusdem anni Pascha celebrandum
esse sit scriptum. Idcirco omnem errorem praecavere
et ambiguitatem tollere volens, eidem mandat
ut cum peritis quibusque diligentius requirat
atque pertractet novam temporum supputationem,
et coelestium orbium regulam atque cursum. Sed de
hoc paschali cyclo, quem emendari S. Leo Magnus
exoptavit, rerum ordine servato, verba faciemus de
rebus gestis disserentes, quae Chalcedonense concilium
subsecutae sunt.
Mirum tamen est hac in epistola nihil Paschasino
indicatum fuisse 451 de itinere aggrediendo Nicaeam
versus, ut ibi pontificias ageret vices in synodo,
quam incunctanter fieri postulaverat Marcianus.
Nam cum praefatam epistolam scripsisset octavo
 kalendas Julii, et duobus vix elapsis diebus tres alias
scripsisse inveniamus, unam ad Marcianum augustum,
alteram ad Anatolium, tertiam denique ad Julianum
Coensem episcopum, in quibus mentionem
facit jam de institutis ad novam synodum legatis,
idcirco argumentari licet die septima kalendarum
ejusdem mensis imperiales litteras recepisse, quibus
synodum non amplius differri postulabat. Ad has litteras
Quesnellus animadvertens, plane dissimulavit
ea omnia quae summorum pontificum jura patefaciunt.
Et dumtaxat stylum convertit ad exaggerandum
quemadmodum Leo aegre tulerit synodum nec
differri, nec fieri in Italia, et plus valuisse Anatolii
Orientaliumque vota, quam sua. Non tamen erat in
animo summi pontificis pacis consilia comperendinatione
omittere. Vereor tamen nostrum interpretem
pontificiae voluntatis scopum hisce divinationibus
haud esse assecutum. Votis enim Marciani imperatoris
potuisset Leo obsistere, ut sincere fassus
 in epistola hac occasione ad eumdem scripta. Cujus
quippe voluntati non alia de causa obviare distulit,
ne devoto principis arbitrio repugnare velle videretur.
Ad haec verba animadvertat, quaeso, Quesnellus,
et quotquot cum eo nugari solent. Credebamus clementiam
vestram (ita epistolam orditur) id desiderio
nostro posse praestare, ut, praesenti necessitate respecta,
differri ad opportunius tempus sacerdotalem synodum
juberetis. Hujus pontificiae fiduciae illud erat fundamentum:
Ut, evocatis de cunctis provinciis sacerdotibus,
vere posset esse universale concilium.
3. Quis enim ignorat externam illorum afflictorum
temporum faciem multarum provinciarum episcopis
prohibere potuisse e suis dioecesibus exire, ne plebes
sibi commissas barbarorum furori tamquam orphanas
desererent, et semetipsos iis periculis exponerent
quae ab hostium copiis pati solent? Non aegre igitur
ferebat Leo quod synodus non differretur, vel quia
imperiali jussione, cui non potuisset obsistere, urgeretur;
sed quia tempus illud minus congruum pro
 sacerdotum et ecclesiasticorum incolumitate, cui
prospicere volebat, ipsi videbatur; et aliunde Nicaena
urbs, ad quam episcopi convenire debebant, frustrabat
pontificium desiderium, quo ipse ducebatur ut
immediate synodo generali interesset. Quare cum
intellexisset imperialem illam jussionem a catholicae
fidei amore derivari, nec apostolicae sedis jura leviter
laedi, illi obsistere noluit. Quod subsequentibus verbis
clare explicavit, subjiciens: Sed quia vos amore
catholicae fidei congregationem nunc fieri voluistis, ne
devoto obviare viderer arbitrio, fratrem et coepiscopum
meum Paschasinum, etc. Praeterea si quid in hac
parte Anatolii et Orientalium vota valuerunt, id pontificiae
indulgentiae dandum est, qui devoto Marciani
arbitrio obsistere noluit. At quis conjiciet eum aliqua
lege aut necessitate ductum obviare non potuisse,
 cum solius imperialis arbitrii faciat mentionem? Fortem
habebat animum in tuendis suae sedis praerogativis
et juribus, et indulgenter dumtaxat ea magnis
principibus permittebat quae in communem Ecclesiae
utilitatem redundare poterant, quaeque, ex altera
parte, nec ipsius laederent auctoritatem, nec pontificiae
dignitati vulnus aut dedecus inferrent.
4. Paschasino deinde Bonifacium presbyterum ex
urbe Roma adjunxit, et ad eamdem synodum misit,
quibus et illos duos legatos sociari jussit, Lucentium
videlicet et Basilium, quos Constantinopolim jam
miserat pro habendo synodali conventu ad lapsos poenitentiam
agentes recipiendos. Synodi tandem generalis
praesidem Paschasinum instituit; non ea quidem
ratione qua Quesnellus interpretari nisus fuit, nimirum,
ut falsitatum turbine catholica constantia resisteret,
utpote homo qui absque odio et gratia laborem
assumpsisset pro solius haereticae impictatis excidio,
sed quia summi pontificis partes assumere et
obire debebat. Quare delendam 452 esse Quesnelli
 marginalem notam, utpote aequivocum sensum reddentem,
censuimus, quam ad oram suae editionis
scripsit: Nota qua de causa Leo legatum suum synodo
universali praesidere cupiat. Nam pontifex
hoc munus suo legato deberi illa verba indicant:
Praedictum fratrem et coepiscopum meum vice mea synodo
convenit praesidere. Non ergo id solum desideravit
S. Leo, sed convenire aut deberi non obscure significavit;
potissimum ad reparanda illa apostolicae
sedis jura quae per unius Dioscori impotentiam in
latrocinio Ephesino pessumdata et abolita fuerunt,
ut ex concilii Chalcedonensis definitione exploratum
est. Sibi concinit S. P. in sequenti epistola ad
Anatolium, in qua clarius significat clementissimi
principis dispositioni obsistere noluisse, praesertim
quia generale concilium et ipse magno desiderio depoposcerat.
Quoniam vero quatuor illis viris ex Sicilia
et Italia Orientem pro tam gravi negotio adeuntibus
valde difficile fuisset Leonis jussa adamussim
 exsequi, nisi ab aliquo probatae fidei viro, qui omnes
Orientalium agendi rationes, studia, artes, vafritiem
tergiversationesque apprime noscere potuisset; veritus
quidem Leo, et rationabiliter, ne Paschasinus
cum aliis legatis in muneribus exsequendis deciperentur,
Juliano episcopo Coensi demandat iisdem ea
monita et consilia suggerere, eaque praestare subsidia
quae ad abolenda evertendaque scandala et ad rerum
emergentium necessitates prodesse posse judicabit.
Nihil plane nostro confingimus arbitrio. Id indicant
illa sanctissimi Leonis summi pontificis verba ad
eumdem Coensem episcopum: Ut omnium scandalorum
strepitus auferatur, necessario fraternitati tuae
quod omni Ecclesiae prosit injungimus, ut cum fratribus
et coepiscopis nostris Paschasino et Lucentio . . . . . ,
quos vice nostra ad praedictum conventum ire praecipimus,
curam tuam actionemque conjungas, in omnibus
auctoritate nostrae praeceptionis usurus. Notanda sunt
verba sequentia: Quoniam scimus omnium illic actarum
rerum majorem te quam nostros habere notitiam,
 ut dum curam tuam illis consiliumque sociaveris, in
nulla parte fallantur .
5. Nondum satis communi Ecclesiarum bono Leonem
consuluisse sibi videbatur, nisi ad synodum,
quae apud Nicaeam primum, deinde apud Chalcedonem
cogebatur, regulas necessario sequendas misisset.
Propterea eadem die quinta kalendarum Julii ad
omnes generalis hujus synodi Patres epistolam scripsit,
tria potissimum capita continentem, in quibus
tota agendarum rerum ratio versabatur. Ecquis enim
plene atque perfecte vim, pondus et energiam quibus
totius istius epistolae textus refertus est poterit explicare?
Dignitatis majestatem, supremi capitis auctoritatem,
et in universam Ecclesiam etiam in conciliis
congregatam Romanum pontificem jurisdictionem
habere, satis manifeste patefacit, quin quispiam
 aut ex primarum, aut ex inferiorum sedium episcopis
eidem ausus fuerit refragari. His enim verbis auctoritate
majestateque plenis epistolam orsus est: Optaveram
quidem, dilectissimi, pro nostri charitate collegii
omnes Domini sacerdotes in una catholicae fidei
devotione persistere, nec quemquam gratia aut formidine
potestatum saecularium . . . . . ut a via veritatis abscederet.
Molli brachio hic vellicat eos qui in praecedenti
depraedatoria synodo, ab improborum a micitia
victi aut formidine deterriti, in horrenda illa gravia
facinora, Dioscori et Chrysaphi artibus, lapsi fuerant,
quorum ultionem ideo prolatam hactenus fuisse asseverat,
ut Dei misericordia poenitentibus elargiretur.
Subjicit se ab imperatore fuisse invitatum synodo
praeesse, beatissimi Petri apostoli jure atque honore
servato. Cujus votis ne annueret, nec temporum afflictorum
necessitas, nec ulla consuetudo permittebat.
Duplici tamen modo synodo adesse atque praeesse
fatetur. Primo in quatuor illis 453 legatis vicariam
ipsius personam agentibus; deinde verbi divini praedicatione,
 satis explicata in celebri epistola ad Flavianum,
ex qua ignorare haud poterant quid ex antiqua
(ait) traditione credamus, non possitis dubitare
quid cupiamus. In altero capite jam statutum fuisse
quid de sacramento incarnationis pie et sincere ab
omnibus esset confitendum plenissime et lucidissime
cunctis esse patefactum asseverat per litteras quas
misimus ad beatae memoriae Flavianum episcopum.
Tandem vero pravas factiosorum aemulationes animadvertens,
catholicis episcopis injuria a sedibus expulsis
et in exsilia deportatis, atque in locum superstitum
aliis substitutis, jubet primitus medicinam
justitiae adhiberi, ne quisquam careat propriis aut
utatur alienis. Ex quo Leonis Magni pontificis mandato
intelligimus Eusebium Dorylaei, Theodoretum
Cyri, aliosque catholicos episcopos, qui violentiam
passi fuerant, propriis sedibus esse restituendos;
Domno vero Antiocheno, Dioscori et Eutychetis nutibus
suffragatori, nullum jus superesse potuisse ut
 pristino honori et dignitati quibus exutus fuerat
restitueretur. Profecto si hanc Leoninam praescriptionem
Quesnellus attendisset, vix unam ex tantis quaestionibus
excitasset, inquirondo cur, rescissis a
Leone latrocinii Ephesini actis, non fuisset ei permissum
ad Antiochenam sedem remeare, pro qua
Maximus fuerat ordinatus; neque incassum tantopere
laborasset ut contenderet actionem illam de Domno
Antiocheno esse supposititiam.
6. Sed ad rem nostram iterum venire volentes,
Leo Magnus ab incoepto non desistit studio. Nam
discessurus Bonifacius presbyter ex urbe Roma, ut
pontificii vicarii sive legati munere in synodo fungeretur,
huic novas litteras Marciano augusto reddendas
tradidit, in duo tantum capita distributas; quorum
priori in imperatoris mentem praecedentem renovat
petitionem, qua ad tranquilliora tempora, longe ab
hostili metu, synodum maluisset differri. Laudat
tamen pium imperiale studium, quo humanis negotiis
divina praeponebat, inquirendo ne inter sacerdotes
 sensuum esset dissonantia, et in Evangelii praedicatione
ulla esset discordia. Quae duo ibidem ipsius
pontificium animum movebant, ne hisce dispositionibus
de synodo extra Italiam et tali tempore habenda
reniteretur, optans (ait) ut in omnium cordibus catholica
fides, quae non potest nisi una esse, firmetur. Post
haec de ambobus Ephesinis conciliis verba facit.
Quorum alterum merito et juste Nestorium, hujus
dogma et asseclas damnasse asseverat; alterum vero
Eutychetis causa habitum, non posse vocari concilium,
quod in eversionem fidei constat agitatum, quodque
ecclesiastica potissimum et imperiali deinde ipsius
Marciani auctoritate fuerat cassatum.
 7. Formulam autem futuri judicii in synodo habendi
S. pontifex cunctis Patribus per quatuor legatos
Chalcedonem missos, cum in hac, tum in subsequenti,
et demum in una ad Pulcheriam augustam epistolis
praescripsisse narrat, vetans ne ulla quaestio de fide
institueretur; cum nimis injuriosum atque obsonum
prorsus esset fidem quam beati Patres nostri ab
apostolis sibi traditam praedicarunt, quasi dubiam retractare.
Tandem se in legatis concilio adfuturum
spondet, dicens: Nec me quoque, ut voluit vestra clementia,
ab illo credatis abesse concilio, cum in his fratribus,
quos direxi, id est Paschasino et Lucentio episcopis,
Bonifacio et Basilio presbyteris, sed et in
fratre meo Juliano, quem eorum volui esse participem,
etiam mea sit aestimanda praesentia. Hanc epistolam
scripsit sanctus pontifex VI kal. Julii anni 451. Sed
cum post quindecim dies certior factus fuisset Paschasinum
ex Sicilia ad Orientem navigasse, apostolicae
sedis mandata exsecuturus, novas litteras ad
ipsum Marcianum imperatorem dare constituit, in
 quibus legatos suos ipsi commendat, iterumque postulat
ne disputatio de fide illic instauretur. Hoc ipsum
praestitit cum Pulcheria augusta, ad quam epistolas
misit per Theoctistum Magistrianum. In hac quippe
de suis legatis ad concilium missis primo verba faciens,
iterum 454 explicat quemadmodum desideraverit
in Italia synodum congregari. Deinde servandam
esse in ecclesiasticis causis omnem moderationem
mandat, quae procul abfuit ab Ephesino latrocinio,
ubi primates synodi nec resistentibus sibi fratribus
nec consentientibus pepercerunt. Quare cupiens vulneribus
majoribus medicinam adhiberi, decrevit correctis
veniam non esse denegandam. Tandem, haeresis
exstinctionem obtinere desiderans, etiam haeresiarchas
indulgentiam poscentes, nec rejiciendos, nec temere
recipiendos deliberavit; qui quamvis post injustum
judicium non essent catholicae fraternitati honorabiles
ut fuerunt, tamen cum suas adhuc obtinerent sedes,
et episcopatus sui honore potirentur, ecclesiasticam
 pacem ipsis non denegare jubet, si per veram atque
necessariam satisfactionem resipiscerent.
8. Regulas igitur omnium rerum in synodo agendarum,
cum in hac atque praecedentibus epistolis,
tum in commonitorio suis legatis dato S. Leo proposuit,
praescripsit, praedefinivit. A quibus quidem
resilire nemini permissum esse poterat, ne irrita
et vacua synodalia Acta redderentur quemadmodum
videbimus opportuniori loco, agentes de primatu Constantinopolitanae
sedis post Romanum pontificem,
quem PP. illi Anatolii ambitui nimium faventes stabilire
conabantur. At cum in laudatis epistolis potissimum
S. pontifex de fidei dogmate unanimiter asserendo
juxta celebrem epistolam quam scripserat
ad Flavianum disserat, et de ecclesiastica pace iis
etiam danda qui per latrocinium Ephesinum a catholica
exciderunt societate, indignos se reddentes iis
Ecclesiae honoribus, gradibus et praerogativis quibus
potiebantur, eosdem lapsos ad sinceram poenitentiam
venire cupientes, debita ab iisdem satisfactione praemissa,
 recipi jubet; eamque cautionem mandat servari,
ut etiam principes haeresiarchae indulgentiam
poscentes, nec rejiciantur, nec temere recipiantur.
Quare, omni poena poenitentibus relaxata, ad antiquas
suas episcopales sedes reverti aut eas retinere indulget,
dummodo lapsorum episcoporum loco jampridem
alii catholici non fuissent suffecti, et ipsi lapsi adhuc
episcopatus honore potirentur. Id sane iis verbis, seclusa
omni violenta interpretatione, indicare voluisse
arbitramur, quibus dixit iis postulantibus omnem
indulgentiam esse concedendam, qui tamen adhuc
obtinent sedes et episcopatus sui honore potiuntur .
Hanc sane Leonis agendi oeconomiam, scribendique
 rationem, cum haudquaquam assecutus esset Quesnellus,
multas quaestiones excitavit, ad examen revocando
Domni quondam episcopi Antiocheni causam. Studiosus
vir, huc illucque mente vagari coactus, cur
Thalassius Caesariensis, Juvenalis Hierosolymorum,
Eustathius Berytensis, qui pariter in latrocinio Ephesino
cum Dioscoro et Eutychiana factione principes
partes obierunt, suas sedes Chalcedonensis concilii
suffragio retinere potuerint inquirit; Domno vero,
qui parem cum istis causam habuit ad suam Antiochenam
sedem remeare non fuerit permissum. Profecto
si ad praecedens Leonis decretum attendisset,
secumque agitasset Domnum tunc adhuc nec sedem
obtinuisse, nec episcopatus honore amplius fuisse
potitum, quia, absoluto latrocinio Ephesino, Maximus
episcopus catholicus in ejus locum fuerat suffectus,
tantopere minime laborasset ut lectoribus persuaderet
Domnum Chalcedonensis concilii tempore non amplius
fuisse superstitem, nec concilii Chalcedonensis actionem
quae de eodem scripta est tamquam falsam et
 commentitiam rejecisset. At sinceram et genuinam
esse hanc synodi actionem gravissimis evidentibusque
argumentis clarissimus Stephanus Baluzius, summa
qua pollebat 455 eruditione probavit. Quamvis laudatum
Leonis locum Quesnello non objecerit; quod
testimonium tamen ad plura et insigniora sui adversarii
argumenta refellenda aptissimum erat, ut ipsi
annotabimus in sequentibus de Chalcedonensis synodi
actionibus locuturi.