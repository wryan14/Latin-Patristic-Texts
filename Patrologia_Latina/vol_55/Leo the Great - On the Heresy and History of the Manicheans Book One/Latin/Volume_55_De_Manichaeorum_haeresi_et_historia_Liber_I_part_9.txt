42 CAPUT VI.
De nece filii regis Persarum per Manetem patrata.
Beausobriana commenta et conjecturae prorsus rejiciuntur.
In carcerem trusus Manes, pecuniis corruptis
custodibus, et fuga arrepta, ad Persidis et Mesopotamiae
confinia proficiscitur.  
Post duodecim discipulorum delectum, horumque
in diversas Orientis provincias missionem, ad stultam
 sacrilegamque hanc sectam propagandam, Manes
ispe, majoris sibi comparandae famae cupidus, atque
ad singularam quamdam divinamque potentiam supra
caeteros homines ostentandam, praeter naturam aliquod
efficere animo revolvebat. Rem autem prospere
et fausto sibi eventuram arbitrabatur, cum ex sparso
rumore Persarum regis filium gravi aegritudine correptum
audivit, eumque in regia urbe (a qua Manes
tum aberat) decumbere. Persarum porro reges, aut
Seleuciam, aut Ctesiphontem inhabitare consuevisse,
praecedenti cap. jam vidimus; ambasque urbes prope
fluvium Tigrim positas esse, notat Tillemontius (Tom.
IV, de Manichaeorum haeresi, art. 7). Manes ergo,
auctore Epiphanio, quamvis a regia aula dissitus, ad
eam convolare non distulit, et librorum praesidio
confisus quos Terebinthus a Scythiano, et ipse a vidua
Terebinthi, seu Buddae, haerede acceperat, remedium
aliquod nancisci posse confidit, quo statim
regii pueri aegritudini, cum totius Persarum regni
admiratione et plausu occurreret. At quorsum ibi
 pervenit (ait Epiphanius) suam aperiens voluntatem,
certam filio regis opem promittit. Sed spes in posterum
fefellit. Nam cum aegro medicamenta quaedam adhibuisset,
ita exspectatione sua frustratus est, adeo ut inter
illius manus adolescens postremo sit mortuus, quo vana
ipsius et mendacia promissa convincerentur. Hactenus
Epiphanius .
1. Hanc rem paulo aliter Socrates descripsit (Hist.
lib. I, cap. 22), narrans, non sponte et audacter Manichaeum
ad aulam convolasse, ut aegroto mederetur,
sed ipsum Persarum regem, qui pro salute filii omnem
lapidem movebat, Manichaei fama motus, atque ratus
vera esse hominis prodigia, eum tamquam apostolum
accersit, sperans scilicet fore ut filius ejus opera sanaretur.
An igitur ante tale periculum Manes aliquod
humanas excedens vires praestigiarum subsidio moliri
tentaverit, ut ejus virtutis fama ad ipsum regem
pervenerit, plane ignoramus. Incertum itidem est an
pessimus praestigiator aegro tum puero medicamentum
 vere aliquod adhibuerit vel adhibere simulaverit;
an potius solius magicae artis subsidio fuerit
usus. Hocce postremum verisimilius arbitramur S.
Cyrilli Hierosolymitani testimonio innixi, qui scripsit
(Catech. 6): Manes ad jactandam suae probitatis
et virtutis potentiam promittebat per orationem, tamquam
pius, sese illum curaturum.
Nec Photius rem hanc aliter narravit. Immo antiquorum
scripta secutus, quae ipse collegerat, suisque
lustraverat oculis, non tantum Epiphanio, Socrati et
Cyrillo Hierosolymorum suffragatur; sed paucis explicata
missione duodecim illorum discipulorum,
quos impiae doctrinae praecones et omnium facinorum
socios sibi assumpserat, subjicit statim : Sed furiosus
ille Manes, cum scelere celebris evasisset, nuntia
fama ad aures usque Persarum regis pervenit. Ille cum
filium morbo laborantem haberet, audiretque Manem
pollicitum esse se filium ejus ex morbo precibus erepturum
esse, 43 arrogantem hominem ad filii curationem
 adhibet, ac medicos tum praesentes tametsi aegritudinis
curationem facilem fore promittebant, ejecit. Ille vix
dum orationem compleverat, et vitam eripuit ei, qui id
forte passus non esset, nisi incolumitatem promisisset.
Beausobre  igitur solus, insulsas et commentitias
quasdam suae critices regulas secutus, Archelaum,
Cyrillum Epiphaniumque exagitat, cum quia falsa
narrare haud veriti sint, tum quia ipse Cyrillus in
suis Commentariis sycophantae aut furoris speciem
huic haeretico tribuere velit; tum quia Photius absurde
ejusmodi factum nimia ornatum exaggeratione
descripserit. De isto potissimum conqueritur, quod
dixerit: Sed furiosus ille Manes cum scelere celebris
evasisset; quibus reliquisque verbis cum se perstringi
 intelligeret, in haec verba erupit. Quandonam principes
sibi blandiuntur (ait) sanitatum miracula scelestorum
opitulatione se fore consecuturos? Recentiores
tandem (subjicit, et P. Natalem  Alexandrum
potissimum sugillare intendit) perperam supponunt
magicis artibus et praestigiis haereticum
confisum fuisse, et idcirco regis filium curandum
suscepisse. At hos in turpem lapsos esse contradictionem,
ea ductus persuasione confingit, quod cum
Archelai Actis insistant, qui, probaturus haereticum
de quo agimus nequaquam fuisse Paracletum in scripturis
promissum, dixit: Iste nec signum quidem aliquod,
aut prodigium ostendens. Quare S. episcopus
Manetem maxime super hunc articulum exagitans,
ita ratiocinatur: Paracletus a Christo Jesu promissus,
infinita miraculorum multitudine Dominum debuit
glorificare, et Manichaeus toto suae vitae et apparitionis
curriculo, nec ullum minimum edidit portentum.
Sed Beausobre quasi in scenam ludere voluisse,
et pro historia critica fabulam potius contexere;
 quis non videt? De qua re, cum in praesens longam
disputationem me non oporteat habere, has commentitias
fallacias eriperem maximo illo assignato
discrimine, quod inter praestigias atque miracula intercedere
summi viri docuerunt, et naturalis ratio ipsa
suadere debet. Negat quidem, et merito, Archelaus
Manetem aliquod ex iis signis quae a sola divina virtute
et potentia derivant fecisse. At non negat hominem
maleficiis atque praestigiis, in quibus magorum
artes versantur, operam dare fuisse assuetum. Maxime
cum, auctore eodem Beausobre, in magiae institutis,
apud Seleuciam, aut Ctesiphontem, fuerit primo educatus.
Igitur negavit Archelaus potuisse Manetem
vera miracula patrare, quia Deus non erat cum eo.
Ea miracula, videlicet, quae Paracleti seu Spiritus
sancti, propria sunt, a quo longissime distare intelligimus
quotquot veneficiorum praestigias exercere
consuescunt. Unde ergo inferre potuit Beausobre ,
Natalem, Tillemontium, recentiores scriptores, recessisse
 ab Archelai testimonio, cui fidem praestare
debuissent? Debuisset potius inferre se dialecticae regulas
aut prorsus ignorare, aut iisdem abuti voluisse,
ad decipiendos incautos lectores, qui in lustrandis
ejus nugatoriis argumentis secum non recogitantes
rerum suppositiones variari, vera divinae omnipotentiae
miracula cum daemoniacis incantationibus
magorumque praestigiis confundere non perhorrescerent.
Ex quo habet noster lector catholicos recentiores
scriptores haudquaquam antiquorum dictis refragatos
esse, sed solidius iisdem adhaerere voluisse.
Etenim Manes revera nullum miraculum patrare
potuit; etsi nisus fuerit fallaciis, aliorum animis,
oculis atque opinionibus illudere, in quibus jam celebris
evaserat. Quo sensu, nisi animo desipiat, eum
intelligere oportebat, Photii testimonium, quo affirmavit:
Manes cum scelere celebris evavisset, etc. Celebris
quidem in scelere et in improbitate is dici debet,
qui ad veritatem catholicae religionis evertendam
apostolatum a Jesu Christo sibi datum esse confingit;
 qui Paracletum 44 se nominat; qui pseudopraecones
ad falsam religionem huc illucque disseminandam in
varias orbis partes jam miserat; cujus fama satis superque
non tantum apud rudes et plebeios homines,
sed etiam apud magistratus, proceres atque principes
debuit evulgari. Quis ergo sibi suadere poterit ejus
nomen, ejusque facinora et auctoritatem, potestatemque,
quam falso sibi vindicaverat, Persarum regem
latuisse? Qui deinde speciosis hisce muneribus
allectus et ratus, spe sanitatis filio restituendae, aut
Manem hac de causa in aulam regiam accire voluit;
aut Manes ipse illuc se transferre statuit, sperans
ope et daemonis praesidio regio puero in lectulo aegrotanti
 medelam adhibere. Quare minime attendenda
est illa Beausobriana exclamatio, videlicet, Quandonam
principes sceleratos sibi posse opitulari sperarunt?
Etenim, quamvis id verum sit, quando scelestissimi
homines, nullum pietatis et religionis tegumentum
adhibentes, improbam eorum vitam omnibus
patefaciunt, vel quando haec ex certissimis signis innotescunt;
tamen si pravi eorum mores adhuc lateant,
et studiose sub falsa religionis et pietatis clamide
abscondantur, facile ipsi quoque decipi possunt,
et quam saepissime decipiuntur. Quare verba
illa Photii non ita violenter detorquenda sunt, ut
arbitremur Manem celebrem fuisse in scelere apud
regem ejusque aulam; sed apud Deum et Ecclesiam,
quae illius haereseon blasphemiis et erroribus
evertebatur, cum potissimum prava dogmata in vulgus
jam sparsisset, et in dies magis magisque spargere
curasset, ad sibi auditorum electorumque numerum
amplificandum.
2. Exagitatis sic igitur primo Graecae et Latinae Ecclesiae
 vetustissimis PP. recentioribusque scriptoribus,
se taedere ait Beausobre, Gregorium Abulpharagium,
Assyriorum patriarcham Orientaliumque scriptorem,
in praecedentium opinionem propensum invenisse,
quam vetuli ex aliorum sententia et rumore mutuatam
retulit; cum videlicet, quadam oeconomiae scribendi
formula adhibita dixit: Fertur Saporem Persarum
regem, Manetis interfecti pellem detractam stramine
suffercisse, illumque super maenia urbis patibulo
affixisse, quod cum magna de se praedicaret, filium ejus
a morbo quod ipsi contigit sanare non poterit.  Gregorium
igitur hunc quasi suspensum haesisse in adhibenda
fide praecedenti narrationi, contendit Beausobre;
idque indicari per verbum illud fertur, quod
in illa pericope primo legendum occurrit. Praeterea
se stupore percelli ait ejusmodi periculi causam ita
publicam et memorabilem, quasi minus consulte ab
uno dumtaxat ex Orientalibus recensitam fuisse, cum
solus Bar-Hebraeus, Abulpharagius, videlicet, illius
 meminerit, qui tamen cum de ea tamquam de incerta
re verba fecisset, eam forte prorsus ignorasset, si ex
Graecis scriptoribus eam non didicisset. At se ultro
hujusce facti veritatem dare velle affirmat. In ejus
tamen suppositione adhibitis omnibus sui studii nervis,
rem aliter et aliter exponendam esse observat.
Manem videlicet illius principis sanitati non alia de
causa prospicere decrevisse, nisi regiis supplicationibus
devictum, apud quem hujus hominis fama,
cum ob scientiarum doctrinam, tum ob virtutis praestantiam,
plurimum praevalebat. Ejusmodi expositionem
se ex Socratis testimonio , quod ipsi in superioribus
annotavimus, desumere ait. Addens praeterea
omnium Orientalium suffragium, qui asseverarunt
Manem quasi repente sibi nactum esse Saporis fiduciam,
qua sibi filioque aegrotanti profuturam arbitrabatur,
ob illius doctrinam. Et quidem haereticum
hominem in se cuncta habuisse quibus sibi regiam
existimationem non nancisceretur, ex multis conjecturis
 demonstrare aggreditur. Primo quidem quia
communior hominum opinio Manem eximia magnaque
sanctitate donatum ferebat. Continentia quippe,
abstinentia, atque jejunia, exterior corporis devotio,
45 vel pietas, quae hominis summe spiritualis speciem
praeseferunt, quibus hypocritae populorum venerationem
sibi vindicare consueverunt, in eo potissimum
intuebantur; ne quidquam postea recenseamus de
austeritate, tristitia, pallore, quibus diabolus, auctore
Ephraemio, Manetem tinxerat, ut incautos falleret.
Et quidem si ad illius paupertatem animadvertamus,
eam Manichaeum prosecutum fuisse satis, exploratum
est, cum suos electos illi legi subjectos voluerit, ut
 nihil penitus possiderent. Quare experientia edocemur
nihil magis valere ad sibi conciliandam hominum
benevolentiam et existimationem, quam rerum
ipsarum temporalium contemptus et abrenuntiatio,
quae quidem apud Orientales potissimum suam adhuc
vim conservant. Nam ex Gazophilacio Persarum
Linguae novimus Indorum gentiles de apparenti sanctitate
maxime gloriari, si voluntariam paupertatem
consociatam habere studeant. Alteram conjecturam
ex eo desumit, quod Manes, auctore Archelao;
omnium sapientum sua aetate princeps appellari poterat,
in iis potissimum quae ad Persarum pertinent
scientias, quas inter maxime medicina in pretio habita
fuit, cum nihil magis ad vitae necessitatem spectare
arbitrentur, ut Xenophontes annotavit. Quare
alteram magorum philosophiae partem medicinam
fuisse haec duo indicant carmina:
Ille penes Persas magus est, qui sidera novit,
Qui sciat herbarum vires cultumque deorum.
 Ita suis studiis et partibus indulgens ratiocinatur
Beausobre, qui et multa alia fidentius congessit, PP.
traditioni plene repugnantia, ut incertum Gregorii
Albupharagii, Monophysitarum metropolitae testimonium
ad certum fabulosum systema reduceret, quod
veritatem hujus historiae penitus aboleret.
3. Quae itaque ibi subjecit ad eum scopum ordinantur
ut lectori persuadeat Manem in medicinae disciplinis
apprime fuisse versatum, atque iis potissimum
ducitur exemplis, quae desumi possunt vel ex
Zoroastro Persarum propheta, qui in urbe Divavar
cuidam infirmo mederi jussit subsidio humoris ex
quadam planta expressi,  vel ex Alexandro Lycopolitano,
qui Saporem ipsum Persam, bella agentem,
in castris comitatus est. Ex quo conjicit hunc tamquam
medicum huic regi adfuisse . Hinc in maximo
apud Persas honore medicos haberi, ex S. Ephraem
confirmari asseverat, qui antequam ex praesentis lucis
usura migraret, cuidam Simeoni benedictionem
 dare cupiens, ita effatus est: Tamquam medicus in
castris, ita nomen tuum pervadat orbem terrarum. Qui
dicendi modus, apud Orientales in proverbium, seu
commune venisse adagium Beausobre sibi blanditur,
cum medicinae facultas, auctore Strabone, ad hominis
conservationem ordinata sit. His omnibus se adjicere
posse affirmat Scythianum, quem fama Manetis magistrum
fuisse tradit, medicinae institutionibus vacasse,
et Hieracem, unum ex duodenis Manichaicis
discipulis, huic disciplinae studium applicuisse. Et
denique quasi praecedentem narrationem claudere
volens, subjicit multos viros ex monachorum coetibus,
alios ex solitariorum professione, alios tandem
ex episcopali ordine, ita ab Orientalibus studiose
fuisse prosecutos, ut facile in Persarum regum clientelam
et consuetudinem venisse intelligamus, quemadmodum
Hist. Miscell. lib. XV refert de quodam
Boazane, quem tamquam medicum optimum, Cavardes,
Persarum rex, plurimum adamavit. Cujus rei
 varia nobis suppeditat exempla doctissimus Assemanus
in sua Orientalium Bibliotheca. His itaque aliisque
similibus jactis fundamentis, hanc Beausobre
infert consecutionem, quae alio cuicumque homini
Persae, vel apud Persarum regum aulam commoranti
convenire posset: nimirum Manem a Sapore in aulam
accitum tamquam medicum 46 optimum et nobilissimum,
quasi quod apud hominum opinionem ejus
maxima in languoribus sanandis experientia constitisset.
At ubi legimus, vel quis scriptor asseveravit
uniquam, hanc existimationem sibi vindicasse Manem?
Hocce dumtaxat de eo infaustum in puerum
regium experimentum, Abulpharagio etiam auctore,
 cui Beausobre insistit, habemus; et propterea nulla
jam pridem causa esse potuit, ut veluti sapientissimus
medicus praedicaretur. Quid ergo ex illa consecatione,
nisi hoc alterum, Persarum regum aulam
ita medicorum cohorte fuisse communitam, quemadmodum
militum copiae et classes castra communire
solent? Sed quid inverisimilius? Saporem quidem
inter domesticos et familiares aliquot viros in medicorum
arte peritos habuisse, ratio ipsa suadet, quos,
ut vidimus, e regio palatio exsulatos abire fecit, cum
renuntiatum illi fuit sycophantam Manem divina
quasi virtute pollere in morbis medendis: non quia
tali scientia esset praeditus, et in medicorum arte
versatus; sed quia filio aegrotanti opitulari sperabat,
ob insignem illam vitae sanctimoniam quam simulare
studebat, tum causa apostolatus Jesu Christi, quem
sibi datum confingebat, tum ob caetera summae pietatis
et religionis signa, quae omni diligentia affectabat.
Hocce postremum affirmare rationabilius est,
suffragantibus praesertim omnibus Graecis Latinisque
 scriptoribus, qui etsi aliquatenus in verbis differant,
in rei narratione tamen sibi invicem omnino respondent.
Summae et extremae paupertatis praeterea cultorem,
qua eximiae sanctitatis opinionem sibi vindicavit,
Manem fuisse, Beausobre asseveravit. At
quodnam hujus paupertatis argumentum proferre
potuit? Nullum profecto suppetit. Quinimmo prorsus
latere arbitramur quemadmodum is tantae virtutis
cultor dici potuerit, quem ignoramus assecutas propter
viduae haereditatem divitias dispersisse. Propterea
subjicere debuisset quomodo, quando, vel in quos
usus, haereditarias divitias insumpserit: an in pauperibus
et infirmis alendis, an in amicis et consanguineis
ditandis, an denique aliquod insigne pietatis
opus confecerit, ut sese ad extremam redigeret paupertatem?
Ingentes divitias, Scythiani, et viduae cujus
fuerat mancipium, Manem assecutum fuisse, non
negavit Beausobre praecedentibus capitibus. Igitur
accuratiori ac diligentiori scriptori, qualem se esse
 jactat, maxime decebat duo haec inter se repugnantia
juxta optimae criticen regulas conciliare, ne insulsas
narrationes in nova Manichaeorum historia induceret.
Quod cum facere praetermisisset, aut nullam, aut
solam saltem paupertatis speciem exterius affectasse
Manem arbitrabimur.
4. His itaque omnibus sic breviter annotatis, ad
historiae ordinem revertamur. Sapor ergo Persarum
rex ex animo regii filii interitum dolens, in patrati
facinoris auctorem ita saevire erat paratus, ut is et
homicidae, et audacissimi, scelestissimique impostoris
poenas lueret. Comprehenditur ergo Manes, et in arctum
trusus carcerem detinetur, sed eum discipuli
ejus, quos secum duxerat, invisebant. Quorum alios,
cum jam pridem ad comparanda novi veterisque Testamenti
volumina Hierosolymam forte, vel in alias
Christianorum regiones misisset, hisce libris abuti
statuerat, ad facilius Christiani nominis cultores illudendos
decipiendosque. Profecti (ait Epiphanius
 (Ibid., num. 5) discipuli, libros illos nulla interposita
mora coemunt. Deinde ad magistrum reversi jam
libertate privatum, carcerem ingressi libros offerunt.
Inter illa ergo carceris otia, Manes sedulo acceptos
divinarum Scripturarum libros evolvere coepit. Et
quamvis novum Testamentum adoptare et suscipere
confingeret, illud tamen temerariis ausibus, innumeris
pene locis, corrupit et depravavit, modo ea
subducendo quae ejus mendacem improbamque vitam
arguebant, modo alia atque alia supponendo additamenta
quae impiae sectae erroribus, fabulis et deliramentis
robur adjicerent .
47 Plurima hujus impostoris facinora, blasphemias,
 turpitudines, falsas mendacesque promissiones,
et ignominias, catechumenos alloquens, enumerat et
exaggerat Cyrillus Hierosolymitanus. Nullibi tamen
de corruptis ab eo Scripturarum voluminibus, dum
carceri detinebatur, facit mentionem. Eum vero maxime
ludibrio habet, quod ex carcere diffugerit. Propterea
subjicit: Qui enim dicebat se esse Paracletum
et veritatis propugnatorem, fugit; non successor vel
imitator Christi, qui alacriter veniebat in crucem; sed
fugiendo contrarius illi fuerat .
5. Sed ejusmodi ex carceribus fuga, seu dilapsus,
Manichaeo impossibilis prorsus fuisset, nisi custodes,
avaritia atque socordia vincti, ejus votis obtemperassent.
Noverat profecto vaferrimus iste homo,
publicae custodiae praefectum, duobus hisce modis,
precibus nimirum atque pecuniis, vinci posse et corrumpi.
Et propterea utroque sine mora adhibito subsidio,
vincula facile disrupit. Rem hisce fere terminis
narrat Epiphanius (Ibid., num. 5): Interim ingenti
pecuniarum vi assiduisque precibus exorato Commentariensi,
 fugam arripuit, et relicta Perside, Romanorum
fines ingreditur. Persarum regis iram, quam
tunc Manes evasit, carceris custodes (ait laudatus
Cyrillus) immaniter experti sunt. Nam horum infidelitate,
vel etiam avaritia, a rege comperta, mortis
poenam, qua in Manichaeum animadvertere decreverat,
eis intulit; ut ille idem qui causa mortis regii
pueri per superbiam fuerat, causa quoque mortis custodum
per fugam efficeretur. Inter tot ergo tantaque vitae
discrimina, sibi ex sua improbitate et potentissimi
regis indignatione comparata, Manetem quidem in
posterum prudentiorem fieri oportebat; ut nimirum
sibi praecaveret, ne temere quidquam aut scelestum
amplius aggrederetur. At contrarium evenisse, cum
gravissimi auctores, tum indubitatae fidei monumenta,
quae supersunt, testantur. Nam pristinam ille libertatem
fraudulenter assecutus, et in Romanorum
ditionem, positam in confiniis Persarum et Mesopotamiae,
se recipiens, quamvis aliquando solitudini vacare
 videretur, tamen in illo secessu, non paci et
tranquillitati indulgebat; sed nova moliri facinora
meditabatur, ut superbiae et elationis spiritui, quo
ducebatur, perpetuo serviret.
Hunc autem e carceribus Manetis dilapsum paulo
aliter descripsit Photius, nulla expressa facta mentione
quibus mediis artibusque custodes illos vicerit
atque deceperit. Ait dumtaxat: Sed cum servus esset,
ac servilis artificii peritus, sciretque se non diu
postea patratae coedis poenas daturum, utpote qui filium
regis impietate sua occidisset, e domo aufugit, et custodibus
carceris necis causa fuit; nam quia scelestum illum
non accurare custodierant, capite omnes plexi
sunt . Quaenam servilis conditionis artificia quibus
Manes in vinculis detentus uti potuerit, ut e carceribus
dilapsus, capitis poenam praecaveret, hic Photius expresse
non indicavit. Sed probabile valde est quod
ex Epiphanio superius retulimus. Nimirum carceris
praefectum atque custodes ingenti pecuniarum vi assiduisque
precibus vicisse; potissimum, cum innotescat
 vilium servorum conditionem aurum atque divitias
repudiare numquam consuevisse, servosque
facile ad sua vendenda opera induci posse. An ergo
id argumento esse possit maximae illius paupertatis
ad quam Manem deventum fuisse Beausobre  describit,
etiam antequam Sapores eum in aulam acciret,
remediis et orationibus aegrotanti puero opitulaturum
lector ipse judicabit; cum aliud interim, antequam
de praesenti tabula manum removeamus, nos
eripere oporteat, quod nonnulla alia superius ex veteribus
stabilita prorsus everteret, si Beausobrianas
conjecturas robur et veritatem habere arbitraremur.
 7. Ex Orientalium ergo scriptis innotescere sibi
persuadet Beausobre, 48 Persarum regis odium in
Manichaeum haudquaquam ex regii pueri nece, sed ex
Christiana religione, quam Manes profitebatur duxisse
originem. Noverat quidem rex ille, idolorum et superstitiosae
magiae cultor, Manem misisse Thomam,
Addam, Hermam, aliosque pseudoapostolos in diversas
orbis oras, qui huc illucque discurrentes,
Christi nomen annuntiarent, cujus verum apostolum
Manes praedicando se esse confingebat. Idcirco certa
persuasione ductus, novae hujus sectae propagationem,
prolationem atque incrementum, sensim idololatriam
et magorum superstitiosa figmenta ad exitium
posse redigere, statuit Manem comprehendere, in
carcerem compingere, ut tanti flagitii poenas capitali
supplicio lueret. Hujus porro regii decreti causam
perspicue in Archelai Actis referri, asseverat, cum
legitur: Mittit discipulos suos praedicaturos intrepide
fictos simulatosque errores, etc. Quod cum rex Persarum
cognovisset, dignis eum suppliciis subdere parat.
 Censorem Beausobre hic rogare juvat, ad quam missionem
laudata Actorum Archelai verba referre oporteat?
An ad priorem pseudoapostolorum Manetis missionem,
qua functi sunt antequam ipsorum magister
a Sapore esset accitus et carceribus detentus; vel ad
subsequentem, quam aggredi non reformidarunt,
postquam etiam magistrum, capitalem regio decreto
subiturum esse mortem cognoverunt? Non ad primam
quidem ea verba referri posse atque debere,
Beausobre fateatur necesse est. Nam ex ea regressi
Thomas, Addas, et Hermas, reddituri de praeterita
eorum praedicatione rationem, Manem carceribus
detentum reperiunt, quem adeuntes, non tantum res
a se gestas narrant, sed aliquos Scripturarum novi
Testamenti codices depravandos deferunt. Nec falsitatem
aut fabulam olere praecedentem hanc Archelai
narrationem, merito Beausobre confingit, S. Epiphanii
testimonio ductus, affirmantis Manem Christianorum
libros jampridem habuisse, antequam Persarum
 rex in carcerem compingeret. Siquidem aliquot male
partos novi Testamenti libros, et eos forte, quos
Valentiniani aliique haereticorum corruperant habere
potuit, cum jam eruditis notum sit Christianos catholicos
ad integre servandos canonis libros multum
operis adhibuisse; ne videlicet ethnici illos igni traderent,
ut narrat Eusebius; et ne haereticorum principes
eos corrumperent et depravarent; quemadmodum
ex libro Constitutionum quae apostolis tribuuntur
jam factum fuisse colligimus, de quibus ipsi
opportunius sermonem habebimus. Qui ergo fieri
non potuit ut Manes secum in carceres aliquos novi
Testamenti libros detulerit, vel integros et genuinos,
quos pro libidine depravavit, aut jam depravatos et
corruptos, juxta Valentini Carpocratis Marcionisque
interpretationes, et ad alios quoque conquirendos
suos discipulos in Orientis et Asiae partibus transmiserit?
An forte tum nondum prodierant sub novi Testamenti
nomine fabulosi illi libri qui Petri, Thomae
et Matthiae Evangelia inscribebantur? An non circumferebatur
 Evangelium Philippi, excogitatum a Gnosticis?
aut aliud denique quod Gaiani sub nomine
Judae proditoris evulgarunt? Ex his aliisque similibus
venenatis fontibus, de quibus Eusebius  et PP.
sermonem habuerunt, suam haeresim hausisse Scythianum
et Manem certissimum est. Duo illa igitur,
sinc ullo prorsus repugnantiae vestigio, inter se bene
cohaerere possunt: Manem, videlicet, in carcerem
constrictum aliquos habuisse novi Testamenti libros,
quos fabulosis commentis, ad suae sectae patrocinium,
magis atque magis corrupit et depravavit;
alios denique accepisse ex Thoma, Adda et Herma,
ex priori missione regredientibus, quos nebulones
 isti, pecuniarum subsidio, apud Orientales mercati
fuerant.
8. Beausobriano systemati hanc praecedentem explicationem
haud 49 repugnare, sed illi potius cohaerere,
quis non videt? Ipse enim dicto cap. obiter de
Manetis religione agere instituens, hunc ab adolescentia
Christianam multis erroribus depravatam
imbibisse supponit, ex Scythiani potissimum commentariis,
quam postmodum ipse forte magis corrupit
et depravavit, ut suae et magorum philosophiae
faceret concordem. Restat nunc ergo ut videamus
an Sapores in Manem dire excanduerit propter illam
pseudoapostolorum missionem, quam unicam
tanti odii causam fuisse ipse Beausobre, Archelai testimonio
ductus (ut vidimus), asseverat . Atque,
ut praeteritarum rerum ordinem servemus, duas a
Manete factas fuisse horum discipulorum missiones
colligi potest: alteram priusquam Manes regio puero
mederi tentasset, ex qua missi cum regrederentur,
aliquot novi Testamenti codices magistro in vinculis
 retento reddiderunt. Hanc autem alteram excepisse
probabilius arbitramur. Etenim si testimoniis Actorum
Archelai insistere, ut jam fecimus, volumus,
cum Manes ab iisdem discipulis in carcerem detentus
visitatus fuisset, illis suasit nihil vereri, et ad
orationem consurrexit. Quae agendi ratio, auctore
ipso Beausobre, argumento esse poterat, cum sanctitatis
eximiae, tum magnitudinis animi, quam fidelem
Christi Domini discipulum habere oportebat.
Quare concludit haud facile sectae hujus principem
se constituere potuisset, nisi magnas qualitates seu
animi praerogativas habuisset. Ad hanc itaque animi
confidentiam magis atque magis ostentandam, se nihil
prorsus vereri intentatas poenas et mortem
ipsam Manes primo simulabat; et propterea ad auctoritatem
sibi conciliandam suamque doctrinam
extollendam, iterum mittit discipulos suos praedicaturos
intrepide fictos simulatosque errores. Postrema haec
verba praecedentibus respondere nemini dubium
 erit. Propterea, tantae audaciae Sapores conscius factus,
regii filii necem serio recogitans, homicidam
diutius in carcerem vivum detineri haud permittens,
dilatam hactenus mortem eum subire mandat, cum
dignis suppliciis eum subdere parat. Verum antequam
instruerentur quae ad hujus impiissimi hominis
exemplarem necem Sapores praeceperat, corrupto
carcerum custode, caeterisque militibus, fugam arripuit,
quemadmodum in superioribus jam vidimus.
Haec ad refellenda Beausobriana argumenta nos scribere
et animadvertere oportuit, idque potissimum
ad antiquorum scriptorum testimonia concilianda,
quae ipse Beausobre, parum sibi constans, susquedeque
omnia vertens et detorquens, tamquam parvi
pendenda et nullius fidei digna esse contendit. Jam
vero ad historiae ordinem revertamur.