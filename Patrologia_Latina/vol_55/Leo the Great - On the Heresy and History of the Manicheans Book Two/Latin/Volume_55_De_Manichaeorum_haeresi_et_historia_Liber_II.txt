
<strong>107</strong> CAPUT I.
<em>Scriptoris disserentis scopus explicatur.</em> </center></h4><nobr><sub></sub></nobr> 
<p>Alteram Manichaicae historiae partem describere
aggredientes, multae, et quidem gravissimae, difficultates
nobis occurrunt; potissimum, cum de Manetis
<nobr><sub></sub></nobr> discipulis et genuinis nominibus eorum qui hanc
haeresim post magistri necem latius huc illucque propagarunt,
nos verba facere oporteat; vel eas provincias
et loca designare in quibus brevi ad catholicam
religionem labefactandam introducta fuit; vel tandem
eos PP. recensere qui eorumdem haereticorum libros,
epistolas et fabulosa scripta disperdere et refellere
nisi sunt. In quo munere obeundo, cum veteres recentioresque
scriptores inter se saepissime dissideant,
prorsus difficile reputabamus certi aliquid posse statuere.
Maxime quia Beausobre suis dumtaxat partibus
studiisque indulgens, eas critices regulas sibi proposuit,
et prosecutus est, quae non ad veritatem investigandam
deserviunt; sed eas prorsus quibus in praecedentibus,
<nobr><sub></sub></nobr> ut vidimus, perpetuo adhaesit <small>[Note: <nobr><sub></sub></nobr> Beausobre, in serm. praeliminari ad secundam partem, pag. 219 et seqq.]</small>. Cujus
quidem agendi rationis in hoc secundi libri vestibulo
specimen aliquod exhibere supervacaneum ducimus,
cum praeter exempla superiori libro jam tradita, innumera
alia mendacia, calumniae, et fabulosae interpretationes
eripienda supersint, de quibus suo loco
<nobr><sub></sub></nobr> et tempore ea annotare atque refellere parati sumus,
ut ostendamus quam fraudulenter, minusve docte,
multa conscripserit, quae non nisi apertum haereseos
errorem in se continere, vel saltem ad haeresim conducere,
judicavimus. Interim tamen silentio minime
praeterire possumus licentiam libertatemque quibus
ipse utitur in exagitandis illis PP. qui Manichaicam
haeresim aut descripserunt, aut oppugnarunt. Hos
perpetuo tamquam ignorantiae reos accusat, veluti non
sibi constantes; sed tamquam suis propriis dictis repugnantes
carpit, nec perfecte Manichaeorum systemata
atque mysteria <strong>108</strong> intellexisse asseverat, quasi sibi
dumtaxat illa gloria et honos debeatur, quod universam
illius haereseos philosophiam, theologiam et religionem
<nobr><sub></sub></nobr> felicius penetrarit. Fateor quidem et ego,
multa in hoc scribendi genere offendisse, quae obstrusa
multisque tenebris obvoluta sunt, quaeque
scriptoris studio et diligentia haud possunt intelligi.
Sed similibus rebus nobis occurrentibus, optimum
duximus aliorum opiniones referre, iisdemque quandoque
subscribere; vel confiteri potius nescire, quod
prorsus latet, quam in fabulosas ineptasque narrationes
excurrere, quibus nulla fides adhiberi potest.
Habet hic itaque lector generalem sed rudem ideam
eorum quae in praeliminari sermone ad secundam Manichaicae
Historiae partem Beausobre descripsit. Verum
cum non omnia in hisce exordiis singillatim exprimere
possimus, latius in reliquo hujus operis progressu,
quae necessaria judicabimus referre, minime
negligemus.</p>
<br> <h4><center>CAPUT II.
<em>Quibus in locis, quibusque subsidiis Manete occiso, ejus
haeresis huc illucque propagata fuerit et aucta. Beausobrianus
et Cavei lapsus annotantur. Hujus nimia
in Augustinum licentia castigatur. Quemadmodum
tandem Armeniam, Mesopotamiam, aliasque Asiae
regiones nefaria haec secta labefactaverit inquiritur.</em> </center></h4><nobr><sub></sub></nobr> 
<p>1. Post truculentam illam Manetis necem, tot
tamque virulenta ejus nequitiae semina haudquaquam
exstincta et abolita fuere; sed cum huc illucque
spargerentur, brevi temporis spatio, aliorum impiorum
studio, altas in multorum hominum mente radices
egerunt, et in Christianae religionis odium suos
terminos propagarunt. Et primo quidem si Archelao,
atque Turboni, Ephraemio Aedessae diacono omnem
fidem adhibemus <small>[Note: <nobr><sub></sub></nobr> S. Ephraem tempore, Manichaeorum haeresis
Mesopotamiam maxime infestabat, ut tradit Asseman.
tom. I, pag. 8.]</small>, Manichaica dogmata potissimum
in Oriente, in Syria, Mesopotamia atque Aegypto
annuntiata fuerunt. Cum videlicet Manes adhuc
superstes primarios suos pseudoapostolos iis locis atque
provinciis praefecit. <em>Jussit discipulos</em> (Manes videlicet)
<em>in tres mundi plagas proficisci. Ex quibus
Adda partem sortitus est Orientis. Thomas vero Syrorum
</em><nobr><sub></sub></nobr> <em>terras suscepit. Hermas vero ad Aegyptum profectus
est . . . . . . . Dogmatis hujus gratia praedicandi.</em>
De hoc tamen ordine et provinciarum divisione paululum
a se ipsis veteres scriptores dissentire, inter
caeteros unus Guilielmus Cave annotavit <small>[Note: <nobr><sub></sub></nobr> Historia litteraria, pag. mihi 91.]</small>. Nam
apud Cyrillum et Epiphanium, Thomas primum occupat
locum, huncque abiisse in Judaeam idem Epiphanius
affirmat, refragante tamen Dionysio Petavio in
suis annotationibus, qui pro <em>Judaea</em> legendum putat
<em>Indiam.</em> Et ita quidem habet Theodoretus, Thomam
ad <em>Indos</em> missum esse. Theodoreto pariter consonat
Nicephorus lib. VI, cap. 32. Quod si ita sit, voluit impostor
Christum etiam in hac parte imitari, dum
Thomam apostolum ad Evangelium suum praedicandum
in Indiam destinaret.</p>
<p>2. Jam vero isto Thoma relicto, ad Addam Turbonis
praeceptorem, alium principem ejusdem impostoris
Manetis pseudoapostolum, se vertit oratio. Hunc
ergo ad Syros decipiendos missum fuisse, idem Archelaus
<strong>109</strong> asseverat; sed Buddam Petrus Siculus <small>[Note: <nobr><sub></sub></nobr> Petrus Siculus, Hist. Manichaeorum tom. XV
Bibliothecae PP. Theodoretus, Haeret. Fab. lib. I, cap.
26. Epiph., haeresi 66.]</small>
<nobr><sub></sub></nobr> eum appellat, Baddam Cyrillus, Aldam Theodoretus.
Addam tandem Epiphanius et Nicephorus, Acta Archelai
disputationis secuti, hunc vocitarunt. Sed utut
sit, certum est hominem de quo agimus non tantum
sui praeceptoris institisse vestigiis, sed, multis aliis
et novis quidem excogitatis, Manichaica dogmata suo
nisu reddidisse auctiora. Hac quippe de causa librum
unum concinnavit, quem <em>Modion</em> appellavit,
<nobr><sub></sub></nobr> cujus meminit auctor Tollianus, contra quod volumen,
auctore Photio in sua Bibliotheca, post aliquot
annorum seriem stylum strinxere Titus Bostrorum
in Arabia episcopus, et Diodorus Tarsensis antistes
in Cilicia, quae argumento sunt quarto jam vertente
Ecclesiae saeculo eas provincias ejusmodi labe fuisse
pollutas. Aliter tamen, et quidem parum sibi constans,
Beausobre ratiocinatur, qui de Tito Bostrorum
episcopo verba faciens, non Addae Modion, sed librum
de Mysteriis, qui sub Manetis nomine circumferebatur,
rejecisse affirmat. Aliam ab Epiphanio secutum
esse agendi rationem episcopum Titum in hoc libro
refellendo asseverat; dicendo eum 22 capitibus juxta
Syrorum alphabetum fuisse distributum, ac solide
deinde ab hoc docto prudente episcopo, sine ullis
invectivis in suum adversarium, errores fuisse refutatos,
quin auctorem tamquam <em>magum,</em> et <em>daemonum</em>
interpellatorem, in <em>abominabilibus mysteriis</em> occupatum
appellet. Addit Manem hujusce libri auctorem
philosophum fuisse, qui sibi persuasit mundum hunc
<nobr><sub></sub></nobr> minime respondere ideae quam nos de divinis perfectionibus
habemus, ac propterea secum reputasse aliud
principium praeter Deum ipsum habuisse. Operum
Titi Bostrensis subsidia Beausobre adhibuisse affirmat,
quia is absque ulla comparatione magis exacte
et moderate quam Epiphanius ipse scripsit <small>[Note: <nobr><sub></sub></nobr> Titus Bostrensis, tom. IV Bibliothecae PP.,
<nobr><sub></sub></nobr> part. II, colum. 899.]</small>. Quid
vero? Tantarum rerum apparatu posthabito atque
neglecto, Beausobre in eam lapsus est oscitantiam,
ut mox dicta ex ejus animo exciderent. Oblitus namque
se scripsisse Manem a Tito Bostrensi haud accusari,
ob <em>magiam, daemoniorum</em> invocationem et abominabilia
mysteria, postmodum subdit hunc episcopum
graviter tulisse referre et ad examen reducere
quae a Manichaeo mystice excogitata fuerant. <em>Quae
autem a Manichaeo magis mystica inventa sunt, quae
sunt complura, silentio praetereuntes.</em> Exhorruit ergo
Titus Bostrensis expendere quae magis mystica a
Manichaeo inventa fuere. Nec alia ratione ea praetermisisse
censeri oportet, ne videlicet lectorum animum
<nobr><sub></sub></nobr> offenderet; quemadmodum de abominabilibus hisce
mysteriis S. Leo Magnus disserere recusavit <small>[Note: <nobr><sub></sub></nobr> S. Leo Magnus, serm. 4 de Jejunio decimi
mensis, et de Eleemosynis, serm. 2 de Pentecoste
cap. 4; ibid., serm, 2 de Pentecoste cap. 6. Diodori
Tarsensis exitium opus in Manichaeos conscriptum,
temporis injuria, apud Graecos deperditum est.]</small>. Sed
adhuc difficultas superest an Titus Bostrensis in suo
opere Manetis mysteriorum volumen oppugnet; an
vero aliud, Modion videlicet, ab Adda conscriptum,
sola Beausobre auctoritate ductus, ego quidem non
definiam. Huic enim Photii testimonium praevalere
debere, mecum judicabunt qui illius in sua adornanda
Bibliotheca studium adhibitum apprime noverunt.
Sed de Addae libro infra verba faciemus.</p>
<p>3. Circa hunc Addam vero, illiusque opus, quondam
se gravius aberrasse Guilielmus Cave sincere
fassus est; cum hunc videlicet non alium fuisse ab
Adimanto arbitraretur, cujus toties apud Augustinum
occurrit mentio, quemque S. episcopus peculiari
opere refutavit. Ejusmodi autem falsam opinionem
idem Caveus jam pridem Petri Siculi historiam, et
Cotelerianae, et Zolianae formulae auctorem secutus,
retractavit; sed ut simul excusatum iret, prioris sui
lapsus causam perperam uni Augustino ascribit, cujus
<nobr><sub></sub></nobr> sequentia recitat verba: <em>Nam illud aliud, quod in
eodem codice</em> <strong>110</strong> <em>scribi coeperat, Adimanti opus est,
illius discipuli Manichaei, qui proprio nomine Addas
dictus est</em> <small>[Note: <nobr><sub></sub></nobr> August., lib. II contra adversarium Legis et
Prophet., circa finem.]</small>. At vero quid oscitantius aut iniquius
simili excusatione? Non enim genuina Augustini retulit
verba, sed falsata. Nam subducta ab eo testimonio
voce <em>filius,</em> hanc aliam, pronomen videlicet, <em>illius,</em>
intulit, quae S. doctoris sensa in aliam omnino significationem
<nobr><sub></sub></nobr> trahit, quam sibi expedire Caveus arbitratus
est. An hoc indicabit a praecedenti suo lapsu
surgere, et errorem reparare voluisse, cum S. Doctori
vitio vertit. eumque injuste vellicat et impetit?
Nugae profecto. Nam Augustini verba isthaec sunt:
<em>Nam illud aliud quod in eodem codice scribi coeperat,
Adimanti opus est, filius discipuli Manichaei, proprio
nomine, aut praenomine (ut Maurini PP. legunt) Addas
dictus est</em> <small>[Note: <nobr><sub></sub></nobr> In edit. PP. S. Mauri, tom. VIII, pag. 430.]</small>. Nec in <em>praenomine</em> voce, quam. mss.
codd. auctoritatem secuti, pro duabus illis <em>proprio
nomine</em> congregationis S. Mauri PP. in novissima intulerunt
editione, Cavei allucinatio, oscitantia, aut
mala fides consistit; sed in vocabulo <em>filius,</em> quod perperam
in istud pronomen <em>illius</em> mutavit. Apud enim
nullos editores, vel mss. exemplaria, hanc vocem
<em>illius</em> offendimus: sed constantissime <em>filius</em> vocabulum
exhibent. Nobis ergo ex eodem Augustino luce
clarius innotescit alium fuisse Addam, et alium Adimantum,
quamvis ambo Manichaici dogmatis assertores
<nobr><sub></sub></nobr> et propugnatores impiissimi. Quare cum nomen
<em>Addas,</em> non ad <em>filium,</em> sed ad Manichaei discipulum referat
Augustinus, illud sequitur quod ad Cavei et rem
nostram potissimum pertinere videbitur. Adimantum
videlicet, vel ex Adda patre naturae originem duxisse,
aut saltem ob pessimas institutiones ex eo haustas
et imbibitas ejusdem filium appellari; ob quas
rationes Addae etiam cognomentum ei convenire potuisset.
Ad indicandam nimirum Adimanti agnationem,
vel scholam illam, ex qua prodierat. Tandem
quid repugnat quod Adimantus proprio nomine Adda
primum appellaretur, ut haec vox <em>praenomine</em> significare
habet, illudque postmodum Cubrici sui antesignani
exemplo in aliud mutaverit? Non inde tamen
hic Addas idem foret dicendus cum alio Manetis
pseudoapostolo primario, qui <em>Orientis partes,</em> suo
magistro superstite, peragrandas sortitus est.</p>
<p>4. Praeter Thomam vero, Addam et Hermam, primarios
Manetis asseclas, reliqui quoque illius duodenarii
numeri discipuli, ad eam nefariam haeresim
<nobr><sub></sub></nobr> propagandam sese strenue applicuerunt. Petrus Siculus
enim narrat quod, occiso Manete, <em>nonnulli sectatorum
illius, in Armeniam Samosata penetrarunt, ubi,
sparso impietatis semine, multos Armenorum in fraudem
pellexerunt.</em> Quod semen valde succrescens, ea
pessima radix <em>pullulans Phanariam usque progressa
multis exitiales fruges</em> attulit. Quorum autem studiis
potissimum nefaria illa haeresis Armeniam atque
Phanariam ipsam pene ad exitium labefactaverit,
idem Petrus Siculus, qui pro Basilio imperatore ad
Armenos diu post legatione functus est, paucis explicavit,
cum ait <em>mulieri Galliniciae geminos fuisse liberos,
quorum unus Paulus, alter vero Joannes appellabatur.
Hos ergo duos serpentes vipera genitrix aluit,
nefariamque sectam edoctos, Samosatis praecones erroris
emisit, quique Phanariae ditionem ingressi ad
vicum quemdam pervenere ibique rudes, parumque certos
fidei nacti incolas, venenum impietatis et dirum
daemonis hostis lolium sparsere.</em> Mulierem hanc Gallinicam
<nobr><sub></sub></nobr> impuram et perditam fuisse Dionysius Petavius
asseverat <small>[Note: <nobr><sub></sub></nobr> Petav., tom. VI Theologicorum Dog. lib. XV de
<nobr><sub></sub></nobr> Incar., cap. 7, n. 4 et 5.]</small>. Qui itidem ex eodem Petro Siculo
docet nefandam suam sobolem in diversa Armeniae
loca ad Manichaei dogmata propaganda dimisisse.
Interim tamen gravis controversia exoriri potest,
quandonam ejusmodi missio contigerit; quove potissimum
tempore ab his duobus fratribus novum nomen
illa haeresis <strong>111</strong> mutuata sit. Quae quidem quaestio
cum multis tenebris sit obvoluta, haud facile definiri
poterit. Etenim duo ibidem Petrum Siculum indicare
voluisse valde probabile est. Alterum videlicet, Manete
necato, aliquos ex duodenario illo discipulorum
numero, statim Armeniae provinciam penetrasse,
ibique receptos omne pravi dogmatis virus effudisse,
quod cum magis in dies succresceret, totam illam
regionem labefactaverit, pravisque dogmatibus corruperit.
<nobr><sub></sub></nobr> Alterum vero est: non nisi variis saeculis a
Manetis nece elapsis, Gallinicam illam Samosatam
mulierem geminos suos filios Phanariam misisse,
veluti novos hujus nefandae sectae antesignanos atque
praecones; ut nimirum pessimas institutiones quas
jam imbiberant ad rudium populorum exitium eructarent.
Quod sane causa esse potuit ut, variis saeculis
elapsis, vetus tunc haereseos nomen in aliud Paulicianorum
mutaverit.</p>
<p>5. Ne autem in his, vel divinari videar, vel totius
historiae filum quam conscribimus abrumpere cogar,
ea momenta in medium proferam quibus praecedentes
nostrae conjecturae innixae sunt. Quas inter potissima
illa censeri debet, quam Augustinus libro de
Haeresibus suppeditat. Is ergo, optime de Manichaeorum
mysteriis et profanis ritibus edoctus, non tantum
describit quomodo, occiso Manete, unus <em>electorum</em>
veluti omnium princeps, et totius sectae caput, duodecim
aliis <em>electis,</em> quos magistros appellabant, praeesset;
<nobr><sub></sub></nobr> sed quantum coetus ille excreverit et se ampliaverit
narrat. Etenim, eo auctore, quasi ad Christianae
catholicae hierarchiae formam et similitudinem,
duodecim illi pseudoapostoli cum iniquo diabolicoque
suo capite septuaginta duos episcopos ordinare
coeperunt: episcopi tum presbyteros ordinabant,
tum diaconos sibi eligebant. <em>Nam ex electis suis habent
duodecim, quos appellant magistros, et tertium
decimum principem eorum: episcopos autem septuaginta
duos, qui ordinantur a magistris, et presbyteros
qui ordinantur ab episcopis. Habent etiam episcopi
diaconos.</em> Sed praeter istos quos profanis sacrilegisque
ritibus ordinabant, quique ad nobiliorem diabolicae
illius hierarchiae partem componendam assumebantur,
alios quoque ex eadem electorum classe huc illucque
ad rudes simplicioresque homines decipiendos dimittebant,
ut promptius atque facilius, aut sua confirmarent
dogmata, aut eadem propagarent. Quare idem Augustinus
ita immediate subjicit: <em>Et jam caeteri tantummodo
electi vocantur: sed mittuntur etiam ipsi qui videntur
</em><nobr><sub></sub></nobr> <em>idonei ad hunc errorem, vel ubi est sustentandum
et augendum, vel ubi non est etiam seminandum.</em>
Haec autem a Manichaeis Augustini tempore fieri consuevisse,
idem S. doctor hisce verbis testatus est
scribens: <em>Quem numerum Manichaei hodieque custodiunt.</em>
Cum igitur Augustinus, qui omnia Manichaicae
sectae dogmata, mysteria, philosophiam, gradus, ordinationes,
hierarchiam et incrementa optime noverat,
nullibi geminorum horum fratrum faciat mentionem,
recte conjectari potest anno 428, quo opus
illud de haeresibus conscripsit, nondum eam sobolem
in orbem ex infernalibus ergastulis prodiisse, et Manichaeos
a Paulicianis novum nomen tum fuisse mutuatos.
Nec liceat suspicari id Augustinum latere potuisse,
quia Armenorum et Asiae regiones in quibus (auctore
Petro Siculo) ista contigerant, ab Hippona Africae
urbe, ex qua Augustinus istud opus conscripserat, remotissimae
erant. Non haec, inquam, quis suspicetur.
Nam S. doctor, qui jam a pueritia in Manichaeorum inciderat
<nobr><sub></sub></nobr> errores, et horum philosophiae studiis maxime
fuerat addictus, optime etiam nomina quibus secta illa
appellabatur novit, descripsitque, eamque in Paphlagonia
Armeniae parte, in Gallia, in Africa, aliisque
regionibus grassari sine ulla prorsus ambiguitate fassus
est. Et quidem laudato de haeresibus libro Catharistas,
Manichaeos appellari asseverat, quasi purgatores.
Ex quo nomine occasionem arripit eos gravius
perstringendi et insectandi, <em>quia horrenda turpitudine
humanum cibum polluebant.</em> Et rursus, libro <strong>112</strong> de
Natura boni, quasdam eorum turpitudines exagitat, qui
bus per coitum <em>masculorum et feminarum</em> ligari partem
Dei perperam aeque ac in divinum rerum auctorem
contumeliose contendebant, quam se manducando
solvere et purgare profitebantur; provocat ad quasdam
publicas eorumdem criminum confessiones, quibus
<nobr><sub></sub></nobr> hoc se facere in publico judicio testati sunt, non
tantum in Paphlagonia, sed etiam in Gallia, <em>sicut a quodam
Romae Christiano catholico audivi.</em> Augustino igitur,
qui ista anno 404 scribebat <small>[Note: <nobr><sub></sub></nobr> August. lib. de Natura boni cap. 47.]</small>, apprime fuerat
persuasum in Paphlagonia Armeniae regione hanc
haeresim latius grassari, idque ex publicis judiciorum
actis, tum ex aliorum fama recensebat. Non itaque
Augustinus ea praetermisisset referre atque rejicere,
quae a Paulicianis postmodum in hujus sectae confirmationem,
incrementum et robur excogitata fuere:
quaeque ambo nebulones illi fratres magno studio
nacti sunt, ut turpius catholicam labefactarent religionem,
atque catholicos ministros crucis, atque
eucharistiae mysteria, perpetuamque Deiparae virginitatem,
caeteraque ejusmodi impeterent, et maledictis
configerent. Cum ergo in tam multis variisque
libris et operibus ab Augustino contra Manichaeos
aliosque haereticos conscriptis, nullibi Paulicianorum
fratrum nomen occurrat, cum nullibi praeterea ab eo
recenseantur ea haereseos additamenta quae a Petro
<nobr><sub></sub></nobr> Siculo nobis indicata sunt, nulla ratione adduci possum
ut arbitrer jam Manetis morte secuta, geminos
eos fratres hujus haereseos vindices et auctores fuisse;
idcirco de iisdem luculentius disserere nunc supervacaneum
existimo, de quibus postea verba facere
nobis opus erit, cum, servato, quantum possumus,
temporum ordine atque ratione, hujus haereseos sobolem
septimo Ecclesiae saeculo ad catholicae religionis
contemptum latius adhuc in Syriae et Asiae regiones
grassantem dicemus.</p>
<p>6. Interim vero minime praetereundum esse arbitramur
jam ante Augustini aevum et quarto ineunte
Ecclesiae saeculo Armeniam et Paphlagoniam potissimum
ejusmodi Manetis erroribus labefactatam fuisse.
Id non tantum evincunt Manetis pseudoapostolorum
inibi habitae praedicationes, vel exitiales et venenatae
illae scripturae, quas Thomas, Agapius, caeterique,
Constantio Chloro regnante, undequaque disseminaverant:
sed ejus rei praeterea certissima suppeditant
<nobr><sub></sub></nobr> testimonia Gangrensis concilii Acta, quae adhuc supersunt.
Ad eam itaque synodum quindecim tantum
episcopi, una cum magno Ossio Cordubensi, S. Silvestri
papae tempore convenere, paulo antequam
primum generale Nicaenum concilium cogeretur.
Gangris praeterea urbs Paphlagoniae est, in Asiae Minoris
parte constituta, in quam urbem laudati quindecim
episcopi cum magno Ossio coiverunt, haereseos
Eustathianae occasione, quae ex variis Manichaeorum
fontibus originem trahebat, et in varias Armeniae regiones
maximo cum catholicae religionis detrimento
grassabatur. Id potissimum cum ex eorumdem Gangrensium
PP. Synodica, tum ex uno et viginti canonibus
ibidem editis haud obscure intelligi potest. Synodicam
quippe: <em>Dominis honorabilibus consacerdotibus
in Armenia constitutis</em> inscripserunt. Et plerique ex
canonibus in ea synodo editis, directe varios Manichaicae
sectae errores taxant, impetunt, et anathemate
feriunt; ut jam olim Severinus Binius in Conciliorum
collectione recte quidem atque erudite annotavit <small>[Note: <nobr><sub></sub></nobr> Tom. II Conc. pag. 423.]</small>.
<nobr><sub></sub></nobr> Hujus generis profecto sunt canones illi qui in nuptiarum
vel conjugatorum gratiam conscribuntur, vel illi in
quibus de licito carnium esu sermo est, vel in quibus
Ecclesiastica jejuniorum regula firmata, a catholicorum
coetu procul amandantur, qui Dominicam et Resurrectionis
diem aspernabantur, eam in luctu, moerore
atque jejunio traducentes. Haec quippe et similia in
Eustathii Armeniae monachi condemnationem sancita
sunt, qui non ex aliis quam ex Manichaeorum fontibus
suos errores impie hauserat, et pari ratione nuptias,
<strong>113</strong> filiorum procreationem, virginitatis cultum,
sacros conventus ab Ecclesia constitutos, jejuniorum
usum, carnium et animalium esum, divitiarum possessionem,
festorum et diei Dominicae potissimum solemnitates,
caeterosque sacros et ab Ecclesia approbatos
<nobr><sub></sub></nobr> ritus convellere et omnino abolere nitebatur. Procul
dubioigitur anno 324 ita in Paphlagonia et Armeniae
regione Manichaei errores, ejusdem monachi Eustathii
studio, increverant, ut ad eos coercendos, eamque
luem purgandam, Gangrenses PP. convenire debuissent.
Hujus synodi Acta denique in ipsorum Manichaeorum
odium atque exitium, tum a Nicaeno primo
generali concilio apostolicae sedis suffragio approbata
fuisse, non tantum Ossii Cordubensis pro S. Silvestro
papa legatio, sed Symmachi atque Leonis M., Romanorum
pontificum, decreta patefaciunt. Nec vero me
latet ejusmodi Ossii Cordubensis pro apostolica sede
in concilio Gangrensi legationem, non tantum a Petro
de Marca <small>[Note: <nobr><sub></sub></nobr> Petrus de Marca, in dissert. de Veteribus Collect.
can., cap. 2.]</small> atque Pagio in dubium revocari; sed
absolute omnino inficiari. Et ea de causa potissimum,
quia hujus nomen in Actis, quae supersunt, non
primo, sed quartodecimo loco inter aliorum episcoporum
nomina legendum occurrit. Sed in hisce
quaestionibus dirimendis haud semper episcoporum
praerogativas ex ordine quo in codicibus horum nomina
<nobr><sub></sub></nobr> descripta sunt repetere juvat, ut ipsi de Brittone
Trevirensi episcopo, in Priscillianistarum historia,
contra Tillemontium, aliosque demonstrabimus. Nam
quandoque Amanuensium errore, et codices corrumpi,
aut saltem genuinus eorumdem episcoporum ordo
perturbari potuit. Verum duplici de causa hanc congressionem
nunc devitandam esse arbitror. Prior ex
nostro hujus conscribendae historiae scopo desumitur.
Non enim nos sumus ex iis qui dubiis valdeque obscuris
rebus adhaerentes apostolicae sedi jura asserere
et vindicare quaeramus. Nimis profecto indecens aut
turpe foret in re tam certa et tam gravi, cujusmodi
est illa de sedis apostolicae judiciaria potestate et
juribus, quae luce clarius per omnia Ecclesiae saecula
emicant, propriis studiis indulgere, conjecturis dumtaxat
insistere, et extra scenam vagari, easque res
in quaestionem adducere, quae ad causam de qua agitur
non satis pertinere perspicue constat. Cum igitur
synodus illa dumtaxat provincialis fuerit, et illius
<nobr><sub></sub></nobr> canones non nisi ex apostolicae sedis suffragio robur
et approbationem obtinuerint, ut ipsi conciliorum
collectores etiam fatentur, quid nostra intererit, an
Osius Cordubensis ibidem pro apostolica sede legationem
fuerit functus.</p>
<p>7. Altera vero causa ex nostra erga clarissimum
doctissimumque virum aequitate desumpta est. Nam
cum hic Romae, paucis abhinc annis, in solemni
pontificia conciliorum Academia, coram sanctissimo
domino nostro Benedicto papa XIV, magno totius
litterarii coetus plausu, singulas obscuras difficilesque
quaestiones, quae de Gangrensis concilii tempore,
canonibus, auctoritate et confirmatione jam
pridem excitatae fuerunt, et in posterum a critices
studiosis excitari possunt, summa eruditione Rmus
P. Antoninus Bremond Dominicanae familiae cultor
eximius, et in Casanatensi Bibliotheca Theologus insignis,
jam vero totius ordinis Praedicatorum magister
generalis, qui pro eximia sui animi benignitate nos
maximo amore complectitur, expediverit et illustraverit,
<nobr><sub></sub></nobr> minime in praesens licere potest de iisdem rebus
sermonem instituere. In hac enim sua elucubratione,
quemadmodum et in aliis, omnium eruditorum
suffragium sibi nactus est. Et tale quidem, ut communibus
omnium votis ejusmodi opus aliquando publici
juris futurum nobis polliceamur. Verum cum et
nos eodem anno, nono kal. Maii in eadem pontificia
Academia theologicam habuerimus de iisdem Gangrensibus
canonibus dissertationem, hanc tamquam
appendicem Manichaicae historiae lectori subjiciemus
cap. ultimo hujus libri.</p>
<br> <h4><center>
<strong>114</strong> CAPUT III.
<em>De Manichaeorum libris quarto et quinto Ecclesiae
saeculo fere per universum orbem dispersis.</em> </center></h4>
<p>1. Quemadmodum Manichaeo necato hujus discipuli
<nobr><sub></sub></nobr> et sectatores huc illucque per diversas, cum
Orientis, tum Occidentis, provincias hanc haeresim
propagaverint, praecedenti nostro cap. satis superque
arbitror exploratum. Quia tamen ejusmodi nefariae
religionis propugnatores, non verbis et praedicationibus
dumtaxat insistebant, ut ad dogmatum perversitatem
rudium atque illitteratorum hominum ingenia
traherent et perducerent; sed etiam plurium noxiorum
librorum subsidio utebantur, in quorum lectionem
si incauti homines operam insumerent, quasi
quodam illicio irretiti, iisdem erroribus animum addicebant,
hos libros idcirco paucis indicare in praesens
decrevimus. Neque vero de Scythiani operibus,
quae is moriens Terebintho reliquit, et Manichaeus
ipse recoxit et interpolavit, sermonem tantummodo
esse instituendum arbitramur; cum jam de ejusdem
quatuor Scythianis voluminibus ex gentilium philosophorum
fabulis et faeculentissimis veterum haeresiarcharum
lacunis congestis, prioribus capitibus
praecedentis hujus Historiae libri verba fecerimus.</p>
<p><nobr><sub></sub></nobr> 2. Ne igitur nos acta iterum agere velle videamur,
ad reliquos hujus sectae scriptores et ad eorum describenda
opera nostra se vertit oratio; in quorum numerum
potissimum Thomam illum rejiciendum esse arbitramur,
cui quoddam Evangelium aprocryphum et supposititium
veteres omnes adjudicarunt. Pauca tamen
de hoc opere dicenda occurrunt, si vetustiores omnes
scriptores pervolvamus. De eo quidem veluti opere a
Manichaeis confecto horumque referto fabulis mentionem
habuerunt. Sed nullus alicubi, quem viderim,
disertius atque expressius blasphemias inibi contentas
indicavit. Qua in re illud potissimum esset investigandum:
an Thomas iste, hoc impietatis portentum
ex integro composuerit; vel potius an nacto
sibi primum Scythiani Evangelio, huic suum nomen
indiderit, auctis deinde atque exaggeratis quae in eo
continebantur <small>[Note: <nobr><sub></sub></nobr> Hunc Evangelii librum, picturis adornatum,
Saporem a Manete dono accepisse, sine auctore Beausobre
affirmavit, ut in praecedenti libro explicavimus.]</small>. At vero ejusmodi definire quaestionem
quis auderet, quamvis posterius probabilius videatur?
Siquidem veteres, non duo, sed unum dumtaxat
<nobr><sub></sub></nobr> Manichaeos habuisse Evangelium testati sunt,
illudque perperam sub Thomae apostoli nomine circumferre
conates fuisse, quamvis Caveus, nescio
qua ductus ratione, aliud Scythiani et aliud Thomae
Evangelium fuisse affirmaverit. Minus difficile tamen
erit conjicere quibus laciniis atque blasphemiis istud
Evangelium refertum fuisset. Nam cum principalius
in eo ageretur de Jesu Christi Domini Nativitate,
gestis, praedicatione, passione, morte et resurrectione,
quae catholicae fidei dogmata atque mysteria
ita audacius oppugnabant; sat verisimile erit omne
mortiferum virus illic sparsum fuisse, quod praecipua
nostrae religionis fundamenta subverteret atque
aboleret. Negabant, ut vidimus, etiam auctore Augustino
<small>[Note: <nobr><sub></sub></nobr> August., epist. 236, cap. 2.]</small>, Christum natum esse de Virgine, nec
ejus carnem veram confitentes fuisse, sed fictitiam,
ac per hoc falsam ejus passionem et nullam resurrectionem
fuisse contendentes. Nefaria quoque de Spiritus
sancti missione et adventu, ad corroborandum
alium palmarem Manetis errorem eo in Evangelio fuisse
<nobr><sub></sub></nobr> contenta non <strong>115</strong> obscure indicavit Cyrillus Hierosolymitanus
de hoc disserens libro, catholicos admonens
ut se ab illius praecaverent lectione <small>[Note: <nobr><sub></sub></nobr> Cyrillus Hierosolymit., catech. 6.]</small>.
Quem sane diabolicae impietatis librum, non solum
Romanorum pontificum, Siricii videlicet, Innocentii
I et Gelasii papae, decretis inter apocryphas scripturas
rejectum esse intelligimus <small>[Note: <nobr><sub></sub></nobr> Innocentius et Gelasius PP., et in Romano
concil., de canonicis et apocryphis Scripturis, anno
494.]</small>, sed et eum
penitus auferendum et ignibus concremandum,
<nobr><sub></sub></nobr> sanctissimus papa Leo Magnus definivit <small>[Note: <nobr><sub></sub></nobr> Leo Magnus, epist. ad Turrib. Asturicensem,
cap. 15.]</small>. De his
enim similibusque Manichaeorum et Priscillianistarum
scriptis ita sanctus pontifex Leo locutus est, catholicos
gravi quidem sermo ne admonens, ne a simulata
quadam pietatis specie, quam ejusmodi scripturae
praeseferre videbantur, ad eorum lectionem se adducere
sinerent. <em>Quamvis enim</em> (ait) <em>sint in illis quaedam
quae videantur speciem habere pietatis, numquam
tamen vacua sunt venenis, et per fabularum illecebras
hoc latenter operantur, ut mirabilium narratione seductos
laqueis cujuscumque erroris involvant.</em> Ad quae
tandem apostolicae sedis decreta, cum Nicaeni concilii
II PP. animadverterent, praecipue de hoc Thomae
Evangelio dixerunt <small>[Note: <nobr><sub></sub></nobr> Septimae synodi PP. act. 6, tom. VIII Conc.,
pag. mihi 1491.]</small>: <em>Ad haec</em> (loquuntur enim
de adulterinis scripturis, quae sub Pauli nomine olim
circumferebantur) <em>Manichaei Evangelium secundum
Thomam invexerunt, quod Ecclesia catholica merito
ut impium aversatur.</em> Quibus omnibus illud unum tandem
subjicimus, Thomae videlicet Evangelium valde
ab eo libro differre, qui Revelatio Thomae apostoli
<nobr><sub></sub></nobr> inscribebatur. Nam et in eodem Gelasiano decreto,
de utroque tamquam de duobus libris distinctis
sermo est, quamvis nullibi posteriorem librum, Revelationem
Thomae apostoli videlicet, ex Manichaica
officina prodiisse indicetur. In hanc opinionem tamen
Turribium Asturicensem episcopum fuisse, non
obscure ejus ad S. Leonem M. epistola patefacit.
Nam cap. 5, de aprocryphis libris disserens, <em>vel per
maximum principem Manem ac discipulos ejus compositis
vel infectis, specialiter recensuit actus S. Thomae,</em>
et his similia, ex quibus (ait) <em>Manichaei et
Priscillianistae, vel quaecumque est illis secta germana,
omnem haeresim suam confirmare nituntur.</em></p>
<p>3. Praeter unum vero, aut duo Evangeliorum volumina,
quasi ad catholicorum formam et imitationem
impie tamen exarata, alium Epistolarum videlicet librum,
Manichaei habebant. Atque illum ex Manetis
potissimum officina prodiisse veteribus fuit persuasum.
Cujus quidem voluminis, seu Epistolarum <em>farraginis,</em>
<nobr><sub></sub></nobr> mentio occurrit, tum apud Goarium et Petrum
Siculum, tum apud conditorem formulae Cotelerianae
et Tollianae. Ex hoc Epistolarum corpore
procul dubio (ait Guillelmus Cave) <small>[Note: <nobr><sub></sub></nobr> Guillelmus Cave, Hist. Litteraria, pag. 91.]</small> erat famosa
illa epistola quam <em>fundamentum</em> vocabant Manichaei,
quam toties citat Augustinus de Natura boni,
et in actis cum Felice <small>[Note: <nobr><sub></sub></nobr> Augustinus, lib. de Nat. boni, cap. 42 et 46.]</small>. Qui et contra ejusmodi
epistolam integrum librum conscripsit, quo, prioribus
partibus ejusdem epistolae Manichaei rejectis,
ostendit ipsum pro manifesta, quam pollicebatur, et
pro certa cognitione non nisi incerta et absurda deliramenta
insanis suis sectatoribus proposuisse. At
contra Manichaica secta hanc epistolam veluti universae
fidei suae promptuarium venerabatur; ita ut,
auctore eodem Augustino <small>[Note: <nobr><sub></sub></nobr> Augustinus, lib. contra epist. fund. tom. VIII,
pag. 110.]</small>, quoties coram auditoribus
legeretur, capite inclinato dicere solerent <em>Amen,</em>
quasi quod, hujus <em>illuminati</em> lectione, scelestissimo
auctori grates rependerent. Hujus autem epistolae
exordium istud erat: <em>Manichaeus apostolus Jesu Christi
providentia Dei Patris. Haec sunt salubria verba de perenni</em>
<nobr><sub></sub></nobr> <strong>116</strong> <em>ac vivo fonte</em> <small>[Note: <nobr><sub></sub></nobr> Augustinus, ibid., cap. 5.]</small>. Simile exordium jam
offendimus in epistola ad Marcellum, ut habent Latina
Archelai fragmenta superius recensita, et Epiphanius,
haeresi 66. Sed omnes ejus epistolas eo in codice
congestas idem habuisse exordium, inter caeteros
unus Augustinus testatus est lib. XIII, cap. 4
contra Faustum, eos ita compellans: <em>Manichaeus enim
vester non fuit propheta venturi Christi. Apostolum
</em><nobr><sub></sub></nobr> <em>quippe ejus se dicit, impudentissimi quidem fallacia.</em>
Et paulo infra subjicit: <em>Omnes tamen ejus epistolae
ita exordiuntur: Manichaeus apostolus Jesu Christi.</em>
Sed de aliis atque aliis Manichaei epistolis mentionem
habet Guillelmus Cave pag. 92. Tertio loco deinde
Mysteriorum librum recensendum esse arbitramur,
quem ad legem evertendam et ad omnia veterum
prophetarum vaticinia oblitteranda Manichaei ipsi
studiose composuerant. Ex Goario enim Guillelmus
Cave aliquod fragmentum recitat, quo ejusmodi libro
anathema dictum est. Hunc pariter unum fuisse ex
Scythiani libris, sed a Manete in immensum auctum,
et innumeris locis interpolatum, ut propriis studiis
indulgeret, idem auctor asseverat. Quare in duas et
viginti partes alphabetico ordine fuisse divisum, Syriaca
et Palmyrena lingua descriptum, Tollius pronuntiavit.
Hos libros deinde quartus excipiebat, quem
nonnulli Omnium Negotiatio inscribi oportere, ex quibusdam
corruptis mss. Graecis exemplaribus, perperam
omnino testati sunt. Alium titulum vero habuisse
<nobr><sub></sub></nobr> cum ex Timothei Constantinopolitani scriptis,
tum ex aliis insignioribus vetustis exemplaribus, inter
caeteros unus Guillelmus Cave, sua Litteraria Historia
animadvertit. Quare variis conjecturis innixus,
hunc libellum ex argumentis quae continebat, ostendit
suam potius denominationem accepisse, eumque
appellatum: <em>De differentia eorum qui accedunt ad
puram fidem.</em> Et quidem Manichaeos de suae fidei puritate
falso gloriari consuevisse, jam paulo ante in praecedentibus
ex Augustino probatum est, cum videlicet
Catharistas, seu purgatores se ipsos vocitaverint <small>[Note: <nobr><sub></sub></nobr> Tollius laudatus a Cave, pag. 142.]</small>.</p>
<p>4. Ut jam vero ad illa veniamus quae post formulam
Goarianam Cotelerius et Tollius ediderunt, alius
liber dictus Apocryphus nobis occurrit, quo (ut Caveus
ait) probabile est reconditiores Manichaeorum
ritus, praestigia, et exsecranda Religionis mysteria
contenta fuisse, quorum rituum doctrina, non nisi
mystis et nefandis eorum orgiis imbutis tradebatur.
Cavei hanc conjecturam haudquaquam nos improbamus.
<nobr><sub></sub></nobr> Etenim Manichaeorum schola praeter communia
illa dogmata, quae in suos evulgabat auditores,
alia quoque arcana et secretiora docebat et tuebatur,
quae non nisi hujus sectae principibus et primariis
ejus magistris innotescebant. Id quidem in sua haereseos
ejuratione, Turbonem non obscure testatum
fuisse, jam ipsi praecedenti libro cap. 11 annotavimus.
Eo autem in libro omnes profanos ritus, sacrilegasque
caeremonias, jejunia, et orationes descripta
fuisse, quibus Manichaei cultores Bematis, sacra et
festa solemnia agentes, utebantur, verisimile est.
Propterea in Coteleriana formula, ejusmodi rituam
et praestigiarum libri hisce verbis indicantur <small>[Note: <nobr><sub></sub></nobr> Augustinus, lib. de Haeresibus, haeres. 46.]</small>:
<em>Damnanda esse omnia quae ab illis in sacris fiunt atque
celebrantur, quaeque Manichaicis seu praestigiatoriis
ipsorum libris continentur.</em> Sed omnibus iis quasdam
interpretationes addebant, <em>Manetis dictorumque memorabilium
commentaria appellatas.</em></p>
<p>Inter Manichaicos scriptores quoque non infirmum
locum habebat ille Addas, de quo in superioribus
<nobr><sub></sub></nobr> etiam verba fecimus. Is ergo unicum librum Modion
appellatum conscripsit, qui pluribus axiomatibus et
philosophicis principiis erat refertus, quae tamquam
penitus aliena et communibus rationibus natura insitis
pugnantia etiam primo intuitu, cognoscebantur.
Cujusmodi profecto vel illa erant, quibus homines necessario
ad <strong>117</strong> peccandum induci ex quodam malo
auctore sine principio existente et Deo contrario affirmabant.
Vel illa alia quae ad summam divinae Providentiae
contumeliam pronuntiabant, impie contendentes
nimirum aspectabilem hunc mundum divino
regimim atque gubernationi minime esse subjectum.
Sed et duo testamenta, vetus et novum videlicet, ex
<nobr><sub></sub></nobr> quibusdam apparentibus contradictionibus, seu potius
allegoriis et mysteriis, inter se pugnare, hujus
libri auctor patefacere nisus fuerat. Et iterum de novo
disserens Testamento, speciatim ostendere conabatur
Manichaicae sectae errores ex eodem vim et robur
et fundamenta omnia desumpsisse. Haec, inquam,
nefario diabolicoque eo libro contenta fuisse Titi Bostrensis
volumina conscripta perspicue ostendunt <small>[Note: <nobr><sub></sub></nobr> Titi Bostrensis Opera, tom. IV Bibliothecae PP.,
pag. 447, floruit anno 362.]</small>.
Is enim sanctissimus Arabiae episcopus, auctore Heracleano
episcopo Chalcedonensi, apud Photium <small>[Note: <nobr><sub></sub></nobr> Photius, cod. 85. Aristocritus Manichaeorum
scriptor.]</small>,
omnes sui studii nervos intendit, ut illius libri blasphemias,
errores rejiceret et subverteret.</p>
<p>5. Curiosa tamen sunt quae de Aristocrito haud
postremo Manetis discipulo atque scriptore Guillelmus
Cave recensuit. Qui etsi suum praeceptorem tamquam
malum hominem traducere non vereretur, tamen
ejus inhaerens dogmatibus opus edidit <em>quo ostendere
conabatur Judaeorum, Gentilium, Christianorum et
Manichaeorum unam eamdemque esse doctrinam.</em> Quod
argumenti genus etiam in suo libro Addas indicasse,
<nobr><sub></sub></nobr> ex antecedenter dictis perspicuum est. Caeterum non
iis dumtaxat libris priores Manichaicae sectae principes,
magistros, electos atque auditores usos fuisse,
ex variis veterum monumentis intelligimus. Timotheus
enim Constantinopolitanus presbyter, libri
Precum meminit, in quo precationum et praestigiorum
formulae continebantur. Quare poenitentes Manichaei
in suis ejurandis erroribus Orationum librum
quoque anathematizare jubebantur. Cujus quidem generis
sunt et omnes aliae apocryphae scripturae in
Gelasiano decreto descriptae, quas vel ex Manichaeo,
vel ex ejus discipulis prodiisse, veteribus scriptoribus
persuasum fuit, ut videre est apud Caveum, saeculo
Novatiano, pag. 92.</p>
<p>Qui pariter duos alios incertae aetatis hujus nefandae
sectae scriptores recensuit, quos ex celebrioribus
fuisse asseverat. Horum prior est Agapius, scriptor
(ait) satis obscurus, cujus utpote, praeter Photium,
nullus (quod sciam) veterum meminit. Caveo Tillemontius
<nobr><sub></sub></nobr>  <small>[Note: <nobr><sub></sub></nobr> Tillemontius, in Memoriis ad Ecclesiast. Hist.,
tom. IV, pag. 403.]</small> suffragatus est, qui Photii testimonio pariter
adhaerens, Agapium Eunomio facit coaevum;
huncque suis scriptis exagitasse ac perstrinxisse
affirmat, quamvis ad Manichaeorum partes jam turpiter
ille defecisset. Hinc tamen inter utrumque aliquod
dissidium. Nam Caveus altius res repetens, et
ad ea quae de Agapio Petrus Siculus scripserat animadvertens,
aliter Photii testimonium explicari posse
contendit. Agapium quidem unum fuisse ex duodecim
Manetis discipulis, qui librum confecit Heptalogum
dictum, jam ex eodem Petro Siculo ipsi annotavimus.
Qui igitur fieri potuit ut is Eunomii aetate adhuc superstes
contra eum ejusque errores stylum strinxerit?
Ab anno enim quo Manetis haeresis damnanda innotuit
ad Eunomii Aetii notarii lapsum octoginta et
amplius anni fluxerunt. Quod sane temporis intervallum
minime cum hisce duobus cohaerere potest;
ut videlicet unus et idem Agapius ex duodenis primariis
Manetis discipulis fuerit, et tamdiu vixerit ut
Eunomium suis scriptis potuerit exagitare.</p>
<p><nobr><sub></sub></nobr> Gravem hunc scopulum quem praevidit Guillelmus
Cave, multo studio praecavere nisus est. Sed utrumque
contingere potuisse asseverans, alias et alias conjecturas
tum ex Epiphanio, tum ex Cyrillo Hierosolymitano,
quas ad rem suam facere arbitratur, adducit,
lectorem eas perpendere admonet, <strong>118</strong> atque
<em>tandem nihil in hac parte pro certo</em> statuere velle definivit.
Cujus quidem rei statum, sive rationem diligentius
inquirere nunc nobis otium haudquaquam est, cum
plane interciderint, aut saltem prorsus lateant vetustiora
illa monumenta quae ejusmodi quaestionem dirimant.</p>
<p>6. De reliquis igitur Agapii Operibus, aliqua dumtaxat
<nobr><sub></sub></nobr> dicenda supererunt, cui laudatus Photius duo
alia Opera adjudicavit. Horum alterum in viginti duos
est dispertium libellos; alterum vero centum et duo
capita complectebatur, et utrumque Uraniae cuidam,
sectae suae mulierculae studiique sui sociae, ipse auctor
nuncupavit. Si curiosius praeterea ex Photio sciscitemur
cujus generis argumenta his in libris Agapius
explicaverit, illud evidentissime patebit, sola nefaria
ac fabulosa commenta iis in Operibus contenta fuisse,
quae ex Turbonis confessione et Augustini testimoniis
in superioribus luculentius ipsi explicavimus, in quibus
expendendis nunc iterum immorari supervacaneum
ducimus <small>[Note: <nobr><sub></sub></nobr> Consule Photium, cod. 179, et Guill. Cave,
dissert. de Script. incertae aetatis, pag. 165.]</small>.</p>
<p>Sed in hunc eumdem incertae aetatis scriptorum
ordinem quemdam Alexandrum rejiciendum esse
Guillelmus Cave arbitratus est, quem Lycopolitam,
ex Lyco una Thebaidis Aegypti urbe, veteres appellarunt.
Erat quidem primum cultu gentilis. Deinde vero
cum Manichaei se in eas Aegypti recepissent regiones,
ad horum castra transfugit. Demum autem ejurata
<nobr><sub></sub></nobr> nefaria hac haeresi catholicam professus est religionem.
Jam vero antequam se ab hujus haereseos labe
purgaret, librum de Manichaeorum Placitis, quae
optime et intime noverat, conscripsit; in quo, eodem
Caveo auctore, interiorem eorum sensum accurate
exponit, et malesana hujus sectae dogmata rationibus
ex arcano philosophiae petitis solide refellit. Hujus
scribendi stylum veluti duriusculum <em>parumque difficilem</em>
idem Caveus taxat; nec ejus aetatem certo definire
ausus est, etsi non longe remotum fuisse a Manetis
temporibus suspicetur; cum idem Alexander
affirmet ea dogmata <em>ab iis</em> qui <em>cum homine familiariter
conversati fuerant accepisse.</em> Quae verba ad Papum
et Thomam Manetis discipulos referenda esse arbitramur,
cum de his duobus dumtaxat faciat mentionem.
Varia demum hinc inde collecta de hujus
Alexandri operibus et aetate, Guillelmus Caveus retulit,
parum quidem inter se cohaerentia, quae a nobis
praetermittuntur, ne incertis dubiisque rebus insistamus.</p>
<p><nobr><sub></sub></nobr> 7. Jam vero de Adimanto, celebri quidem Manichaicae
sectae discipulo (quem cum Adda Caveus, ut
vidimus, olim confuderat), verba faciamus, praesens
nostrum postulat institutum. De hujus autem scriptis
atque gestis non semel suis in Operibus Augustinus
disseruit; sed ita cum eo congreditur, ut hominem
ex hac luce migrasse describat, illiusque dumtaxat
scripta exagitet et convellere conetur. Id quidem ex
priori libro Retractationum, cap. 13, innotescit, quo
nimirum, Opera a se ipso conscripta recensens, cum
adhuc presbyteratus ordine fungeretur ait: <em>Eodem
tempore</em> <small>[Note: <nobr><sub></sub></nobr> Id est anno 394 aut 395, ut novissimi Augustini
Operum editores annotarunt. Consule tom. VIII
pag. 79.]</small> <em>venerunt in manus meas quaedam disputationes
Adimanti, qui fuerat Manichaei discipulus, quas
conscripsit adversus Legem et Prophetas, velut contraria
eis evangelica et apostolica scripta demonstrare conatur.</em>
Adamantici igitur istius libri titulum atque scopum
nobis indicat S. doctor; sed cum scriptorem <em>Manichaei
discipulum</em> ibi appellet, et de eo tamquam de
homine diu vita functo verba faciat, vix dubitare possumus
<nobr><sub></sub></nobr> et Manetem audiisse, et, ejus parente, <em>Adda</em>
nimirum, agente, inter secundi ordinis discipulos
saltem locum obtinuisse <small>[Note: <nobr><sub></sub></nobr> Consule quae diximus praecedenti cap. 2.]</small>. Sed et Adimanti
Operum praeterea idem Augustinus libro contra
Faustum meminit. Primo quidem cum <strong>119</strong> sub istius
nomine verba ponens, hunc Faustum, veluti
de sua, Manetis et Adimanti doctrina gloriantem,
quasi in scenam venire compellit, qui elatus insania
audacius affirmabat: <em>Satis superque jam in lucem
traductis erroribus ac Judaicae superstitionis simul,
et semichristianorum abunde detecta fallacia, a dilectissimo,
scilicet, et solo nobis post beatum Patrem
</em><nobr><sub></sub></nobr> <em>nostrum Manichaeum studioso Adimanto, non abs re
visum est.</em> Ex quibus sane Fausti verbis, non tantum
patefactum est consuevisse Manichaeos, catholicae religionis
cultores, tamquam fallaciis et pravis dogmatibus
deceptos postulare; sed et Adimanti scriptis
insistere voluisse, quem tamquam alterum post Manetem
illius profanae sectae antesignanum venerabantur.
Iterum quoque idem Augustinus Faustum exagitat,
quod ex ficto quodam, ab Adimanto adducto,
Scripturarum conflictu, turpius errasset vel circa
hominum, brutorum et vegetabilium substantiam,
quorum vitam ejusdem esse naturae Adimantus post
Manetem fabulabatur; vel dum de animarum transitu,
et in nova corpora commigratione, aut denique
cum ex novi et veteris Testamenti Scripturis de vano
superstitiosoque ciborum delectu ratiocinabatur. Hos
enim potissimum errores, ex Adimanti voluminibus
Faustum imbibisse, et ex eis horrendas blasphemias
propugnasse, disertius idem Augustinus libro sexto
demonstravit <small>[Note: <nobr><sub></sub></nobr> Augustin., lib. VI contra Faustum, cap. 6, et
lib. contra Adimantum Manichaei discipulum, cap. 12.]</small>. Durius tandem sanctus doctor in
<nobr><sub></sub></nobr> ipsum Adimantum invehitur, eum refutans errorem
quo docebat etiam rationales, id est hominum animas
in belluina corpora posse contrudi, <em>Quid ergo
faciet</em> (Adimantus, videlicet) <em>de tanto scelere, si quando
tardum jumentum plagis ant concitatum freno fatigavit,
in quo forte patris ejus anima fuerit? Ut non dicam,
quod etiam occidere parentes suos inter pediculos et
pulices potuerit, a quorum isti interfectione non temperant.</em>
Noverat praeterea Augustinus aliquos Manichaeos
hisce similibusque perstrictos rationibus, negare
consuevisse usque ad ista minutissima animantia
<em>revolvi animas humanas posse.</em> Quod quidem effugium
ultro sanctus doctor concedens, ex eo occasionem
sibi nactus est, ut magis atque magis Adimantum
et caeteros Manichaeos perstringeret. Quare a
minutioribus ad grandiuscula progrediens, satis lepide
eos illudebat, et ita erudite ratiocinabatur. <em>Quid
enim eis prodest quod aliquando negant,</em> etc.? <em>Hoc enim
negant ne tam multarum interfectionum rei teneantur,
</em><nobr><sub></sub></nobr> <em>aut cogantur parcere pediculis, pulicibus et cimicibus,
et tantas ab eis molestias, sine ulla caedis eorum licentia
sustinere. Sed ut vehementer adhuc urgentur,</em> ideo
Augustinus subjicit: <em>Cur in vulpeculam revolvi anima
humana possit, et non possit in mustelam, cum catulus
vulpeculae fortasse etiam minor sit quam magna mustela.</em>
Denique ut horum dictis plenius illudat, argumentum
hisce claudit verbis: <em>Deinde si in mustelam potest,
cur in murem non potest? Et si in istum potest,
cur in stellionem non potest? Et si in eum potest, cur
in locustam non potest? Vel in apem, vel in pulicem
vel in aliud multo minutius pervenire?</em> Ex qua quidem
disserendi ratione, Adimantum, caeterosque Manichaeos
innumerabilium homicidiorum reos fieri demonstrat,
quippe qui cum superstitiosae et nugatoriae
huic credulitati sive dictamini insisterent, eorum
conscientia hisce maximis erroribus impedita gravius
laborabat.</p>
<p>8. Hoc autem contra Adimantum libro, totus est
Augustinus in conciliandis inter se Scripturarum sententiis,
<nobr><sub></sub></nobr> quas de Testamento vetere ac novo, velut invicem
contrarias, idem Adimantus, utrumque Testamentum
ab uno et eodem esse non posse contendens,
corraserat. Sed alterius libri a se ipso contra
eumdem editi idem meminit Augustinus; in quo primum
positis Adimanti verbis, iisdem S. Pater suam
reddiderat <strong>120</strong> responsionem. <em>Quod opus,</em> ait <small>[Note: <nobr><sub></sub></nobr> August., lib. I Retract., cap. 22.]</small>,
<em>uno volumine conclusi, et in eo quibusdam quaestionibus
non semel, sed iterum respondi, quoniam quod primum
respondi perierat, et tunc inventum est cum jam iterum
respondissem, aliquas sane earumdem quaestionum popularibus
ecclesiasticis sermonibus solvi, adhuc etiam
</em><nobr><sub></sub></nobr> <em>aliquibus non respondi.</em> Si quis vero in his rebus plenius
institui cupiens, sciscitaretur ex nobis ad quos
potissimum ecclesiasticos et populares sermones hic
provocare voluerit Augustinus, huic interroganti illico
respondebimus, calumniosa Adimanti objectamenta
sermone 12 maxime diluere <small>[Note: <nobr><sub></sub></nobr> Serm. 12, alias de diversis 16, tom. VI pag. 50
et 51.]</small>, quo videlicet,
adhuc agere volens de Manichaeorum fraudibus et
dolis, in Adimantum invehitur, qui, studiose apostoli
Pauli testimonio corrupto et depravato, contendebat
inferre <em>Neque principes, neque potestates, neque
virtutes Deum cognovisse.</em> Ut ergo ejusmodi evertat
calumniam, ait: <em>Sed primo ab istis vellem quaerere
ubi Adimantus apud Apostolum legerit, nam talium
calumniarum iste conscriptor est. Vellem ergo diceret
ubi legerit testantem Apostolum et confirmantem, ut
dicit</em> <small>[Note: <nobr><sub></sub></nobr> Ibid. cap. 11.]</small>, <em>quod neque principes, neque potestates, neque
virtutes Deum cognoverunt. Cum Dominus etiam hominum
in se credentium dicat Angelos quotidie videre
faciem Patris.</em> Haec ergo et id genus alia profert Augustinus
ad conciliandum videlicet celebre Jobi testimonium,
<nobr><sub></sub></nobr> quod cap. I, 6, legimus, cum illis aliis
Matthaei verbis cap. V, 8, quibus Adimantus insistebat,
ut utriusque Testamenti repugnantiam induceret
et suaderet.</p>
<p>9. Verum enim vero cum de hoc Adimanto nihil
aliud aut in Augustini Operibus, aut in aliorum
scriptis scitu dignum occurrat, jam eo praetermisso
ad Fortunatum presbyterum, Manichaeorum quoque
sectatorem horumque doctrinae vindicem nostra se
vertat oratio tandem necesse est. Is ergo, auctore
Possidio, ejusmodi labe inquinatus, quando per Africae
regiones haec infamis ac nefaria haeresis latius
grassabatur, ut totam pene Hipponensem urbem et
provinciam labefactaret atque corrumperet, nimis
studiose allaboravit. <em>Eodem itaque ibidem conversante
atque manente,</em> ita brevi hujus haereseos virus succrevit,
ut quam plurimi ex illius urbis civibus et
peregrinis pestilenti hac contagione vitiati fuerint.
Interea (ait idem Possidius) <small>[Note: <nobr><sub></sub></nobr> Possidius, in Augustini Vita, cap. 6, tom. X
pag. 75, in edit. PP. S. Mauri, et tom. VIII, pag. 67.]</small> <em>Hipponenses cives et
</em><nobr><sub></sub></nobr> <em>peregrini Christiani, tam catholici quam etiam Donatistae
adeunt Augustinum presbyterum, atque deposcunt
ut illum hominem</em> (Fortunatum videlicet) <em>Manichaeorum
presbyterum, quem doctum credebant, videret, et
cum eodem de lege tractaret.</em> Cum haec vero apud
Afros in Hippone potissimum celebri urbe gerebantur,
Arcadius Augustus et Rufinus, viri clarissimi,
secundum agebant consulatum, illudque incidit in
Christi an. 382. Quare S. presbyter Augustinus, ut
omnium votis indulgeret, oblatam sibi provinciam
subire minime detrectavit: Quinimmo, se omnino
paratum exhibuit rationem de fidei rebus poscentibus
reddere.</p>
<p>10. Cum itaque res ita disponerentur, Manichaei
Fortunatum rogarunt cum Augustino subire periculum,
ne communis eorum sectae causa periclitaretur.
At ipse Fortunatus, qui apud Carthaginem quondam
Augustinum eodem Manichaeorum morbo laborantem
noverat, cum eodem congredi verebatur. <em>Sed tandem
suorum maxime instantia coactus et verecundatus, promisit
</em><nobr><sub></sub></nobr> <em>cominus se esse venturum, certamenque disputandi
subiturum.</em> Die ergo quinta kalendarum septimi mensis
apud Hipponem, <em>in Sossii balneis,</em> Augustinum inter
et Fortunatum disputatio incoepta est. Ad quam audiendam
magna populi frequentia convenerat, astantibus
potissimum doctis et curiosis viris, qui utrisque
partibus, ut fieri solet, studebant. Tum vero <em>notariorum
tabulis</em> apertis, Augustinus diputationem orsus est;
et quaestio potissimum versabatur <em>unde malum sit.</em> Qua
<strong>121</strong> in re, cum is catholicae doctrinae propugnator
exortum fuisse <em>hominis malum ex libero voluntatis arbitrio
explicaret; illo autem</em> (Fortunato, videlicet) <em>naturam
</em><nobr><sub></sub></nobr> <em>mali Deo coaeternam persuadere moliente,</em> sed in disputatione
postremae diei parum sibi constante, <em>confessus
est nihil se adversus nos invenire quod diceret. Sed
responsione deficiens, ultimo collaturum se cum suis
majoribus ea quae refellere non potuit prosecutus est, et,
si sibi forte de his satis minime fecissent, suae animae
consulturum promisit</em> <small>[Note: <nobr><sub></sub></nobr> Augustinus, Retract. lib. I, cap. 15; et Possidius,
ibid., cap. 6.]</small>. Haec laudato loco narrat
Possidius, cujus tamen rei nos magis reddunt certiores
ejusdem Fortunati presbyteri verba coram omnibus
in secundae diei disputatione pronuntiata, quaeque
cum a notariis exciperentur, in ecclesiasticis tabulis
praeterea fideliter scripto consignata fuere, ut
videre est etiam in calce ad disputationem secundae
diei, quae cum priori exstat tomo VIII Operum S. Augustini.
Interim vero nemo arbitretur Fortunatum
Manichaeum tali tantoque pudore, verecundia et dedecore
auctum, a suis erroribus resipiscere cogitasse,
aut catholicis nomen in posterum dare voluisse. In id
consilii profecto quilibet sanae mentis homo, cui suae
fidei res nutari et ad exitium deduci intelligeret, statim
<nobr><sub></sub></nobr> incidisset. Sed Fortunatus ille tanta affectus confusione
de <em>Hipponensi urbe profectus, ad eamdem amplius non
remeavit, nec tamen catholicus factus est.</em> De hoc tandem
Fortunato Manichaeo presbytero nullibi, quod
sciverim, Augustinus facit mentionem <small>[Note: <nobr><sub></sub></nobr> August., lib. Retractationum laudato, cap. 16,
et epist. 79, alias 244.]</small>. Hujus
dumtaxat quaedam exstat epistola ad alium scripta
Manichaeum presbyterum, quem Felicem fuisse congregationis
S. Mauri Patres in novissima Augustini
editione suspicati sunt. Hunc ergo Augustinus jam ad
episcopatum Hipponensem assumptus hisce verbis
compellavit: <em>Itaque denuntio tibi in nomine Christi, ut
si paratus es, solve quaestionem in qua defecit praedecessor
tuus Fortunatus; et ita hinc ierat, ut non rediret,
nisi cum suis disputatione collata inveniret quid
contra respondere posset disputans cum fratribus.</em> Ex
his itaque liquet presbyterum hunc Manichaeum, qui
Fortunato successerat, ab Augustino excitatum et
provocatum fuisse ad eamdem solvendam quaestionem,
in qua turpius ejus defecerat praedecessor. Qui
<nobr><sub></sub></nobr> ita ex Hipponensi urbe dilapsus est, ut studiose confinxerit
cum caeteris Manichaeorum principibus se
velle conferre, quae ei fuerant objecta.</p>
<p>11. Fortunatum hunc presbyterum Faustus, gente
Afer, civitate Milevitanus, Manichaicae sectae episcopus,
excipit, qui anno quadringentesimo floruit. Hujus
ingenium, studia, animi dotes, et scripta inter caeteros
unus Guillielmus Cave <small>[Note: <nobr><sub></sub></nobr> Guillielmus Cave, Hist. Litteraria, pag. 218.]</small> descripsit dicens: <em>Vir
fuit eloquio suavis, ingenio callidus, loquax potius quam
eloquens, sciolus magis quam solide doctus.</em> Et rursus
paulo infra subjicit: <em>Volumen vero conscripsit adversus
rectam Christianam fidem et catholicam veritatem.</em>
Nihilominus tamen laudatus scriptor non satis accurate
hujus libri argumentum descripsit. Nam Augustinus,
qui Fausti Manichaei opus sedulo lustravit,
libro II Retractationum, cap. 7, quid istud in se contineret
his verbis explicavit dicens: <em>Contra Faustum
Manichaeum blasphemantem Legem et Prophetas, et
eorum Deum, et incarnationem Christi, Scripturas autem
novi Testamenti, quibus convincitur, falsatas esse
</em><nobr><sub></sub></nobr> <em>dicentem, scripsi grande opus, verbis ejus propositis
reddens responsiones meas.</em> Hunc hominem quidem
noverat Augustinus, qui, in suarum Confessionum
sincero sacrificio, quemadmodum in Manichaeorum
sectam incidisset prolocuturus, ait: <em>Jam venerat Carthaginem
quidam Manichaeorum episcopus Faustus
nomine, magnus laqueus diaboli, et multi implicabantur
in eo per illecebras suaviloquentiae . . . fama enim de illo
praelocuta mihi erat, quod esset honestarum omnium
doctrinarum peritissimus, et apprime disciplinis</em> <strong>122</strong>
<em>liberalibus eruditus.</em> Ejusmodi porro Fausti Manichaei
fama apud suos asseclas valde pervulgata, jam diu
<nobr><sub></sub></nobr> desiderium in Augustinum excitaverat eum docentem
et disputantem audiendi. Nam si quandoque annorum
novem spatio, quo erranti quasi animo S. Pater huic
sectae haerere videbatur, in <em>auditorum</em> dumtaxat, non
<em>electorum</em> classem redactus, in difficiles offendebat
nodos, atque quaestiones, quas profanae illius religionis
caeteri homines solvere nesciebant, nimis extento
<em>desiderio venturum exspectabant illum Faustum cujus
adventu</em> (ait ipse) <em>collatoque colloquio, facillime mihi
haec, et si qua forte majora quaererem, enodatissime expedirentur</em>
<small>[Note: <nobr><sub></sub></nobr> Confess. lib. V, cap. 6.]</small>. Id sane caeteri Manichaei cum Augustino
de fidei rebus congredientes promittebant.
Quasi quod illius nefandae sectae mysteria uni dumtaxat
essent Fausto episcopo revelata. Augustinum
tandem ejusmodi gentis Manichaicae fama fefellit. <em>Si
quidem ubi venit, expertus sum</em> (ait) <em>hominem gratum,
et jucundum verbis, et ea ipsa quae illi solent dicere
multo suavius garrientem. Sed quid ad meam sitim pretiosiorum
poculorum decentissimus ministrator?</em> Jam
<nobr><sub></sub></nobr> similibus rebus Augustini aures fuerant satiatae, nec
ideo illi meliora videbantur, quia melius dicebantur,
nec ideo vera, quia diserta, nec ideo sapiens anima,
quia vultus congruus, et decorum eloquium. Sed ad
particularia ejusdem Fausti gesta, sciendi facultatem,
divinarum naturaliumque rerum cognitionem
descendens, quid quantove in his homo ille tantopere
a suis aestimatus polleret, cum variis in familiaribus
congressionibus idem Augustinus expertus esset,
hocce postremum de eodem protulit judicium. Cum
videlicet ab eorum opinione recessisset quibus prudens
et sapiens videbatur, quia delectabat eos loquens,
scribit: <em>Post varia igitur familiaria pericula
expertus sum prius hominem expertem liberalium disciplinarum,
nisi grammaticae, atque ipsius usitato modo,
et quia legerat aliquas Tullianas orationes, et paucissimos
Senecae libros, et nonnulla poetarum, et suae sectae,
si qua volumina Latine atque composite conscripta
erant. Et quia aderat quotidiana sermocinandi exercitatio,
inde suppetebat eloquium quod fiebat acceptius,
</em><nobr><sub></sub></nobr> <em>magisque seductorium moderamine ingenii et quodam
lepore naturali.</em> Ejusmodi ergo animi corporisque dotes,
quas caeteri Manichaei in Fausto episcopo admirabantur,
nec leniter Augustini ingenium demulcere,
aut seducere potuere. Nam postquam illi satis earum
artium imperitus apparuit, quibus excellere et fama
venditabat, et Augustinus ipse putaverat, is statim
desperare coepit posse Faustum aperire et dissolvere
eas quaestiones in quibus, spectatis Manichaeorum
fabulosis principiis, ejus animus nimis fluctuabat. Id
praesertim ei evenisse fatetur, cum, conversis oculis
in eorum libros nugis refertos, omnia quae de coelorum,
siderum, solis et lunae motibus, qualitatibus
affirmabant perfecte scire et intelligere cupiebat.
Quae omnia Faustus, in mathematicis disciplinis
nusquam eruditus, cum minime explicare posset,
quemadmodum eum confiteri non puduit; illico omnis
Augustini conatus, quo proficere in illa secta statuerat,
illo homine cognito, prorsus intercidit, non
ut ab eis omnino se separaret, sed quasi melius
<nobr><sub></sub></nobr> quidquam non inveniens eo quo jam quoquo modo
irrueret. Defervescente igitur ejusmodi prava Augustini
cupiditate pro addiscendis omnibus Manichaicis
dogmatibus atque mysteriis, quasi derepente ejus animus
coepit nutare. Qui quamvis non illico divinae
gratiae motibus acquieverit, aut obtemperaverit, tamen
manus Domini in abdito <em>providentiae suae, non
deseruerunt</em> animam ejus, <em>et de sanguine cordis matris</em>
suae, <em>per lacrymas ejus diebus ac noctibus pro filio sacrificium
offerentis cum eo miris modis egerunt</em> <small>[Note: <nobr><sub></sub></nobr> Eodem lib. V, cap. 7.]</small>.</p>
<p>12. Haec itaque de Fausti gestis, studiorum ratione,
scientiarum facultate, divinarum humanarumque rerum
<nobr><sub></sub></nobr> ejus cognitione, hujusque scriptis tradidit Augustinus,
in quibus expendendis nos haud diutius immorari
<strong>123</strong> possumus, ne Augustini potius, quam hujus
Manichaei episcopi gesta pandere velle videamur. Illud
unum tandem superaddendum esse arbitramur: Augustinum,
videlicet, jam e Manichaeorum laqueis
solutum, atque ad episcopatus ordinem evectum,
contra hunc Faustum stylum strinxisse huncque triginta
tribus libris exagitasse <small>[Note: <nobr><sub></sub></nobr> Augustini libri triginta tres contra Faustum
Manichaeum exstant tom. VIII, pag. 131.]</small>. Quod sane opus ita
ingeniose digessit, ut primo sub istius Fausti nomine
verba posuerit, singulis capitibus totidem catholicas
responsiones a se ipso conscriptas subjiciendo. Qualem
vero finem Faustus ipse subierit, narrat libro V
cap. 8, ubi S. Pater totus est in exprobranda Manichaeorum
audacia, qua temere et sacrilege contendebant
se persecutiones et hominum odia sustinere
propter justitiam, cum videlicet Africae proconsules
poenarum rigore contra hanc nefariam sectam animadvertentes,
<em>ipse Faustus convictus, vel confessus
quod Manichaeus esset, cum aliis nonnullis secum ad
</em><nobr><sub></sub></nobr> <em>judicium proconsulare perductis in insulam relegatus
est</em> <small>[Note: <nobr><sub></sub></nobr> August. lib. V contra Faustum, cap. 8.]</small>. Sed de hoc judicii genere luculentius et commodius
sequenti cap. acturi sumus.</p>
<p>13. Superest jam vero ut de quodam Secundino
altero Manichaicae sectae vindice atque scriptore verba
faciamus, quem gente Afrum fuisse perperam omnino
Guillelmus Cave arbitratus est. Addidit praeterea
hunc hominem vixisse post Augustini ad Ecclesiam
reditum, et absolutos de libero Arbitrio libros tres;
sibique videri Secundini ad Augustinum epistolam,
et Augustini ad Secundinum responsa, ad Christi
annum 390 esse referenda. Quae duo sane non nisi
ab homine audentius divinante, et de Ecclesiae scriptoribus
falso et ex sola libidine ratiocinante, affirmari
potuere. Et primo quidem quod ad ejus patriam
attinet, Secundinum non ex Afrorum gente, sed ex
Romano populo duxisse originem, ipsius indicant
scripta. Etenim de semetipso disserens sic alloquitur
Augustinum <small>[Note: <nobr><sub></sub></nobr> Secundini epist. ad Aug.]</small>: <em>Legit enim aliquanta exile meum
</em><nobr><sub></sub></nobr> <em>et qualecumque Romani hominis ingenium reverendae
dignationis scripta, in quibus sic irasceris veritati, ut
Hortensius philosophiae.</em> Se Romanum igitur Secundinus
appellat, et ad ea provocat scripta quibus Augustinus,
jam diu ad catholicam conversus fidem,
Manichaeos exagitaverat. Rursus idem Augustinus
hunc ipsum hominem tamquam Romanum compellat,
ita ejus ingenium, de quo Secundinus maxime gloriari
videbatur, illudens; <em>Quaero abs te acuto ac solerte
viro, et a tuo Romano, ut gloriaris, ingenio, unde
habeat ista boni natura pati posse quod patitur, ut consentiat
malo</em> <small>[Note: <nobr><sub></sub></nobr> Augustin. lib. contra Secundinum cap. 19,
tom. VIII, pag. 383.]</small>.</p>
<p>Nec minor est Guillelmi Cavei allucinatio, vel
<small>[Note: <nobr><sub></sub></nobr> Guillelmus Cave, saecul. Arian. ad Christi an.
390, pag. 184.]</small> oscitantia in definiendo tempore quo vel Secundinus
Augustinum suis scriptis adorsus est; vel cum
is, contra eum exarato opere, omnia ipsius epistolae
argumenta rejecit. Nam si Prospero, Possidio aliisque
supparibus scriptoribus fidem adhibere volumus,
Augustinus, ejurato Manichaeismo, anno 387 catholicorum
societati se adjunxit. Si igitur hocce Secundinum
<nobr><sub></sub></nobr> inter et Augustinum litterarum commercium in
annos post hujus ad Ecclesiae reditum rejiciendum
esest, ut Guillelmus Cave oscitanter commentus est,
jam inde isthaec staret consecutio, videlicet, circa
Christi annum 390 ejusmodi fuisse evulgata.
Verum laudata consecutio illico caderet, si Secundinus
suis in scriptis Augustinum subdole jam veluti
episcopatus honorem adeptum vellicaret et impeteret;
et Augustinus ipse hujus calumniis occurrens, callido
homini se catholicorum episcopatum obtinuisse non
dissimularet. At Secundinus revera Augustinum insimulat
quod a Manichaeo timore quodam et assequendi
<nobr><sub></sub></nobr> honoris cupiditate allectus defecisset; atque
inter scribendum iis semper usus est phrasibus quas
cum episcopis dumtaxat adhiberi fuit consuetum,
videlicet, <em>salutarem tuam egregiam sanctitatem,</em> <strong>124</strong>
<em>domine merito laudabilis et percolende;</em> vel illam:
<em>illud vero facere non possum tuae patientissimae sanctitati</em>
<small>[Note: <nobr><sub></sub></nobr> Secundini Manichaei epist. ad August. exstat
tom. VIII, pag. 370.]</small>; aut denique hanc aliam: <em>quamquam haec
tuae sanctitati dicere nimis absurdum sit;</em> atque id
genus alia vocabula, quibus soli episcopi tunc temporis
honorabantur. Quid plura? Augustinus ipse,
Secundino occurrens, se jam episcopatus honorem
assecutum fuisse asseverat. <em>Quamobrem</em> (ait) <em>etsi non
bona de me suspicatus sis, quod carnali timore alicujus
incommoditatis, quae de vestra societate mihi accidere
poterat, haeresim Manichaeorum reliquerim, vel cupiditate
honoris quem in catholica adeptus sum.</em> Quid vero
diutius in his immorabor? Suorum quidem librorum
temporis aliquam rationem nobis Augustinus ipse
duobus in Retractationum libris reliquit. In quibus
recensendis, cum suae vitae ordinem sequatur, librum
<nobr><sub></sub></nobr> de quo agimus inter eos retractat quos episcopus
elaboraverat. Id profecto Caveus novisset, si cap. 10
lib. II Retract. consulere voluisset, ubi hujus contra
Secundinum libri diserte meminit, ut post haec observabimus.
Cum igitur Augustinus, jam presbyter
factus, episcopalem dignitatem non nisi anno 304
fuerit assecutus, inde sequitur ante hoc tempus illud
litterarum commercium inter eos intercedere non
potuisse.</p>
<p>Diligentius tamen congregationis S. Mauri PP. in
novissima Augustini Operum editione hanc veritatem
scrutati sunt <small>[Note: <nobr><sub></sub></nobr> PP. Congregat. S. M., in Aug. Opera, quorum
annotatio exstat tom. VIII Conc., pag. 371.]</small>. Et probabilioribus tandem conjecturis
innixi, ejusmodi cum Secundini Manichaei
tum Augustini catholici episcopi scripta in annum
404 aut in sequentem, qui est decimus sive undecimus
post adeptum ab Augustino episcopatum, rejicienda
esse arbitrati sunt, ita scribentes: <em>In Retractationibus
proxime sequitur opus de Natura boni,
quod libris contra Felicem in fine anni 404 conscriptis
</em><nobr><sub></sub></nobr> <em>subnectitur. Pertinet itaque hic liber (contra Secundinum)
ad annum circiter</em> 405.</p>
<p>Jam vero annotatis Cavei allucinationibus, quarum
altera ad Secundini Manichaei patriam, altera ad
tempus illius conscriptae epistolae pertinet, tertiam
adhuc, quae caeteris gravior est, describere et praecavere
debemus. De eodem enim Secundino ita scripsit:
<em>Magna illi cum Augustino intercesserat familiaritas,
dum uterque in haeresi Manichaeorum versaretur.</em>
Nugas garrire Caveum nemo ignorare potest qui Augustinum
consulat. Is sane hunc hominem numquam
vidisse, citra omnem mendacii labem sincere fassus
est, quamvis ambo Romae quondam Manichaicis laqueis
fuissent irretiti. Laudato enim II libro Retract.
cap. 10 haec habet Augustinus <small>[Note: <nobr><sub></sub></nobr> August. II lib. Retract., cap. 10.]</small>: <em>Secundinus quidam,
non ex eis quos Manichaei electos, sed ex eis quos auditores
vocant, quem nec facie quidem noveram, scripsit
ad me veluti amicus, honorifice objurgans quod oppugnarem
litteris illam haeresim, et admonens ne facerem,
atque ad eam potius sectandam exhortans cum ejus
</em><nobr><sub></sub></nobr> <em>defensione et fidei catholicae reprehensione.</em> An Caveus,
si quid operis impendisset in perquirendis ex Augustino
Secundini gestis, patria, moribus, familiaribusque
sociis, in eam opinionem fuisset lapsus? An
postremo loco magnam inter hos duos homines intercessisse
familiaritatem affirmasset, dum uterque
<em>in haeresi Manichaeorum versabatur,</em> cum eum hominem
nec facie vidisse asseveret Augustinus?</p>
<p>3. Interim tamen haec praetereamus, et nostra
oratio potius se convertat ad epistolarum commercium
quod Augustinum inter et Secundinum Manichaeum
habebatur, earumdem epistolarum argumenta
<nobr><sub></sub></nobr> exquirentes. Et primo quidem Secundinus se Augustini
amicum simulans, hunc suis litteris adoritur,
vellicat, atque carpit, quod a Manichaica defecisset
secta. Quam ob causam, Manetis Persae iram indignationemque
in judicii potissimum die subeundam
Augustino imprecatur. Huic duas defectionis causas
objicit: alteram <strong>125</strong> ex timore, quo vereri confingit
omnes saeculi corporales poenas, injuste Manichaeis
indictas, vel quandoque publica potestate inflictas;
alteram vero ex honoris cupiditate ortam; qua videlicet
Augustinus laborans, episcopatus gradum in
catholica Ecclesia sibi dari concupierat. His itaque
calumniis voluit occurrere Augustinus, et celebre
quoddam opus elucubravit quod in sex supra viginti
capita distribuit <small>[Note: <nobr><sub></sub></nobr> August. lib. contra Secundinum cap. 11.]</small>. Atque potissimum duas praecipuas
sibi calumnias subdole et falso intentas diluere
nititur. Primo non ex alio timore suam a Manichaica
secta defectionem repetendam esse ostendit, quam
ex Apostoli ad Timotheum verbis cap. IV, 1, videlicet:
<em>Spiritus autem manifeste dicit quia in novissimis
</em><nobr><sub></sub></nobr> <em>temporibus discedent quidam a fide, attendentes spiritibus
erroris et doctrinis daemoniorum,</em> quae in Manichaeos
quadrare veteribus omnibus abunde fuit persuasum.
At ad posteriorem suae defectionis causam
sermonem convertens, eumdem Paulum apostolum ad
Romanos interpellat, sequentia verba usurpans <small>[Note: <nobr><sub></sub></nobr> Apost. ad Rom. cap. II, 16.]</small>:
<em>Gloria autem et honor, et pax omni operanti bonum,</em>
ut indicaret, videlicet, non a mali opifice quem Manichaei
confingebant, sed a summo incommutabilique
bono isthaec dona derivari, palam et sine ulla
prorsus ambiguitate fatetur. Neque in his dumtaxat
duabus refellendis calumniis Augustinus insistit:
sed singula proferens et prosequens <em>instituta</em> quae ex
Manichaeorum schola Secundinus objecerat, prospero
felicique gressu, omnia et singula adversae
partis argumenta tandem dissolvit, rejicit, atque
subvertit. Duos tandem ejusdem nominis viros Augustinus
contra Donatistas disputans recensuit; quorum
alterum Secundinum a Cedia, alterum Secundinum
<nobr><sub></sub></nobr> a Carpis appellavit <small>[Note: <nobr><sub></sub></nobr> August. lib. VI contra Donatistas alios duos Secundinos
commemorat.]</small>; qui cum valde diversi
sint a Secundino Manichaeo, hic annotare debuimus,
ne quisquam unum cum alio confundens in errorem
incideret. Hisce autem hactenus conscriptis, nos
oporteret adjungere Felicis quondam Manichaei presbyteri
gesta, qui binas saltem, aut ternas eum Augustino
publice habuit disputationes. Idque in magnum
lectoris commodum cessisset, ne huc illucque
eum vagari sineremus, pro conspiciendis rebus in
Africa Augustini aevo a Manichaeis gestis, simulque
ut sub unico tantum capite patefaceremus ea quae
in hujus cap. exordiis pollicebamur. Verum quia
istius Manichaei disputatio non ad privatorum hominum
contentionem, sed ad publicam catholicae Ecclesiae
causam pertinere nobis visa est; quia et eo
tempore habita quo sacerdotes saeculique judices in
Manichaeos variis poenarum generibus animadvertere
coeperant; quia praeterea Felix ipse presbyter post
habitas cum Augustino collationes, de errore convictus,
ejurata primum nefaria haeresi, omnem labem
<nobr><sub></sub></nobr> delere conatus est, catholicorum communioni
se consociando, idcirco cum de eo, tum de aliis
Africae potissimum Manichaeis publico judicio convictis,
qua poterimus brevitate opportunius sermonem
habebimus.</p>
<br> <h4><center>
<strong>126</strong> CAPUT IV.
<em>S. Leonis Magni, Gelasii, Symmachi atque Hormisdae
Romanorum pontificum agendi ratio in disperdendis
atque igne concremandis Manichaeorum libris, a notis
criticis Beausobrianis vindicatur. Veterum quoque
ethnicorum exemplis ostenditur gravissimum nefas
semper judicatum fuisse, eorum librorum lectionem
populo permittere, ex qua in rebus ad religionem
pertinentibus etiam leviter a majorum institutis posset
resilire.</em> </center></h4><nobr><sub></sub></nobr> 
<p>1. Etsi non sim nescius quantum ea Romanae Ecclesiae
agendi ratio quibusdam invisa sit, qua perpetuo
consuevit acatholicorum hominum codices et
volumina disperdere, atque igne concremare, non
debeo tamen in praesens de ea sermonem praeterire,
ex Beausobriano scribendi ratiocinandique scopo occasione
arrepta. De quatuor Romanis pontificibus
qui Manichaicos libros legendos proscripserunt, et
omni adhibito studio igne concremandos tradiderunt,
non semel verba fecit Beausobre huc illucque varias
querimonias spargendo, quod libri hujusmodi ad
antiquorum philosophiae theologiaeque cognitionem
pertinentes, prorsus perierint, ex quibus sincere ea
dogmata et systemata hauriri possent quae ab iisdem
haereticis propugnabantur <small>[Note: <nobr><sub></sub></nobr> Beausobre, lib. I, cap. 12, et in sermone prolegomeno
ad alteram partem.]</small>. Taxat pariter, vellicat
<nobr><sub></sub></nobr> atque carpit hanc agendi rationem, veluti injustam;
sed imprudenter et insulse. Nam tantae eruditionis
virum, qualem se esse jactat, summopere dedecet
ea ignorare quae quovis tempore et apud quamcumque
religionem obtinuerunt. Primo ergo animadvertat
eam religionem a veteribus esse appellatam, quae
superioris cujusdam naturae, quam divinam vocant,
curam caeremoniamque affert. Comitem habere pietatem
sanctitatemque in iis qui divinis praesunt rebus,
et rerum civilium oeconomiam administrant,
Cicero ipse fassus est. Istis namque ob muneris praestantiam,
et dignitatum auctoritatem, ea omnia necessario
proscribere et praecavere incumbit quae
divini Numinis cultum aut labefactare aut ad exitium
perducere possunt. Propterea quidquid ab imperitorum
opinionibus ficte in alicujus etiam profanae
religionis detrimentum et labem aliquando excogitabatur,
illudque de novo inter res sacras sensim
induci curabatur, omni nisu quaelibet natio a suis
<nobr><sub></sub></nobr> ritibus ejecit et exhorruit, variis poenarum generibus
eos etiam coercens, qui, mutatis patriis legibus, res
divinas aliter facere ausi essent.</p>
<p>2. Cujus quippe rei, etsi innumera exempla proferre
possemus ex Tito Livio, Romanarum rerum
scriptore; tamen ne extra praescriptos concertationis
limites vagari videamur, illud unum interim in medium
proferimus, quo intelligimus Romanos <em>externae</em>
et <em>novae religionis</em> inductionem improbasse, eamque
tamquam sibi, majoribus et diis perniciosam abolendam
judicasse. Dum ergo, consulatum agentibus Q.
Fabio, T. Sempronio, cum Annibal videlicet in Tarentino
agro aestatem consumpsit, et quo diutius
bellum trahebatur, inter caetera, etiam religionis res
variabant, et potissimum ex parte externa, ita <em>ut
aut homines, aut dii repente alii viderentur facti.</em> Nec
jam in secreto modo, neque intra parietes abolebantur
Romani ritus; sed in publico etiam, ac foro,
Capitolioque, mulierum turba erat, nec sacrificantium,
nec precantium deos patrio more. Cum itaque
<nobr><sub></sub></nobr> malum tam graviter increvisset, et potentius apparuisset,
quam per <em>minores magistratus sedari posset,</em>
M. Atilio praetori Urbis negotium a senatu datum est
ut his religionibus populum liberaret. Is ergo et in
concione <strong>127</strong> senatus-consultum recitavit, et edixit:
<em>Ut quicumque libros vaticinos precationesve, aut artem
sacrificandi conscriptam haberet, eos libros omnes,
litterasque ad se ante kal. Aprilis deferret, ne quis in
publico sacrove loco, novo aut externo ritu sacrificaret.</em></p>
<p>3. Hoece autem studium in catholicae religionis
munimen et praesidium sacro divinoque inspiratos
consilio Romanos pontifices aliosque pastores et imperatores
<nobr><sub></sub></nobr> christianos adhibuisse, non inficiatur Beausobre.
Qui tamen, magistratuum et antiquorum ethnicorum
principum agendi rationem et oeconomiam
minime animadvertens, censorio stylo notare et carpere
ausus est quotquot ex catholicis PP. ignibus
concremandos et disperdendos Manichaicos libros
jusserunt. Id non tantum in priori suae Historiae parte
annotavit, sed disertius explicavit in sermone prolegomeno
partis secundae, quem orditur affirmando et
statuendo valde difficilem rem, aut fere impossibilem
esse, hodierna die justam et completam ideam exponere
ad philosophiam theologiamque Manichaeorum
pertinentem; quia eorumdem scripta volumina amplius
non existunt <small>[Note: <nobr><sub></sub></nobr> Beausobre, serm. praelim. ad II part., p. 218.]</small>. Ait postmodum se nescire an
inter antiquos Leo Magnus primus fuerit, qui Manichaicos
libros disperdi et concremari jussit; scire
tamen hunc fuisse imitatum a suo successore Gelasio,
qui horum codices ante ecclesiam S. Mariae ut incenderentur
mandavit. Quam consuetudinem Symmachus
papa paulo post secutus est. Nam ex Anast.
<nobr><sub></sub></nobr> Bibliothecario habemus: <em>Manichaeorum omnia simulacra,</em>
vel <em>codices, ante fores basilicae Constantinianae
incendio cremavit.</em> Contendit primo Manichaeorum <em>simulacra
incendio</em> cremari haud potuisse. Tum quod
<em>magi,</em> quorum religionem Manichaei prosequebantur,
ex Epiphanio <small>[Note: <nobr><sub></sub></nobr> Epiphanius, ab eodem laudatus, lib. contra
<nobr><sub></sub></nobr> Haereses.]</small>, idola non habebant; tum denique
quia Manichaei <em>ignem, solem</em> et <em>lunam</em> colebant, quarum
rerum idola haud poterant incendi. Denique
concludit Hormisdam pontificem in horum haereticorum
causa suorum praedecessorum exemplum esse
secutum. Ex hactenus descriptis nihil occurrit quod
videlicet graviter laedat Romanorum praesulum agendi
rationem. Infirmum dumtaxat illud dictum offendimus,
quo contendit non potuisse Symmachum papam
Manichaeorum <em>simulacra</em> concremare, quia <em>ignem, solem</em>
et <em>lunam</em> repraesentabant; quasi quod ejusmodi
simulacris eadem vis et natura insit quae ipsis rebus
repraesentatis existit. Ignis quippe substantia, sicut
<em>solis</em> et <em>lunae,</em> incendio consumi non potest. Sed quis
<nobr><sub></sub></nobr> negabit simulacra horum lignea, testacea, conflatilia,
haud posse incendi?</p>
<p>4. Post haec auctor Beausobre sensim se in lectoris
animum insinuare quaerit; et, cujusdam ignorantiae
praetextu, hinc inde disserit, an antiquorum
episcoporum laudari oporteat studium, quo Christianorum
imperatorum animus movebatur, ut haereticorum
libros igni tradendos decernerent, capitisque
sententiam contra eos juberent qui similes libros aut
legere aut apud se retinere ausi essent. Quarum
legum scopum et finem bonum fuisse sibi persuadet;
sed simile exemplum taxat tamquam valde perniciosum,
adhuc ab ipsis Christianis veluti injustum et
violentum condemnatum. Hanc futilem atque veneno
aspersam conjecturam (quam nostri aevi scioli omnes
sequuntur) ut probaret, vel eidem robur adjiceret, ad
alteram Justini martyris apologiam provocat, in qua
amare plorat Romanorum legem contra eos latam
qui <em>Sibyllinos</em> et <em>Hystaspis</em> libros consulebant, quibus
Christiani ad sua dogmata confirmanda utebantur.
<nobr><sub></sub></nobr> At quis non intelligit justissimam fuisse S. martyris
Justini querimoniam? Sibyllini enim libri apud ethnicos
erant in usu. In arduis enim aggrediendis rebus
vel expediendis Romani ipsi ad hos libros provocabant,
ut inde subsidia haurirent. Quare ergo in imperii
negotiis praefatis libris fidem praestabant, <strong>128</strong> et
in Christianae religionis odium, quam obscure saltem
vaticinabantur, in eos tantopere excanduerunt, ut
ipsos disperderent? Arbitrabatur igitur Justinus hos
libros ethnicis ipsis etiam subsidia exhibere posse ut
facilius Christo nomen darent. Siquidem tantam in
eos fiduciam habebant, auctore Tito Livio <small>[Note: <nobr><sub></sub></nobr> Titus Livius, lib. V, cap. 13, et lib. XXXVIII,
cap. 45.]</small>: <em>Ut ex
senatus consulto, cum insanabili perniciei finis non inveniretur,
</em><nobr><sub></sub></nobr> <em>libri Sibyllini aditi sint.</em> Justini ergo querimonia
non in eo sita erat, quod deperdita fuerint
sacra monumenta ad catholicam fidem confirmandam
apta et idonea; sed quod ethnici se quibusdam subsidiis
privaverint, ex quibus aliquod saltem exiguum
lumen nostrae Christianae fidei haurire potuissent.
Caeterum quis umquam affirmare potuisset Sibyllinos
libros fuisse vel necessarios vel idoneos ad confirmandos
catholicos in sua fide? Scripturis utriusque
Testamenti edocebantur, apostolicam praedicationem
audiebant, perpetuis miraculorum signorumque experimentis
illuminabantur, ne quidquam dicamus de
summa pastorum cura et sollicitudine in primis Christianis
instituendis et in fide roborandis. Iis ergo
minime opus erat ad Sibyllinos libros provocare.
Quod si Justinus aliique ex veteribus Patribus ad eos
provocarunt ut ethnicos perstringerent, id dumtaxat
ex quadam suppositione factum esse censemus. Quia
videlicet sciebant hos libros ab eorum majoribus,
sacerdotibus, pontificibus et magistratibus in veneratione
<nobr><sub></sub></nobr> habitos fuisse. Cadit ergo prorsus Beausobre
argumentum ex Justini martyris querimoniis desumptum,
et propterea ad nostrum scribendi scopum, a
quo paululum discessimus, regrediamur. Et quidem
quae utilitas qualiave subsidia haurire potuissent catholici
ex Manichaicis libris, ut aliqua ducti ratione
de Romanorum pontificum decretis conqueri potuissent?
Quid praeterea? Manichaei ad fidem auctoritatemque
suis codicibus vindicandam, falso iisdem
gravissima sanctissimaque pietatis nomina imposuere:
<em>Evangeliorum</em> videlicet, <em>Mysteriorum, Revelationum,
Thesaurorum,</em> et similia; atque ostentantes
eos divinam scientiam continere, sacros tamquam
canonicosque libros sub apostolorum nominibus inscribebant,
apprime intelligentes non posse facile
simplices, rudes et incautos homines decipere, nisi
venenatam doctrinam quadam mellis specie praelinirent.
<em>Quomodo</em> (ait S. Leo Magnus) <em>facilius decipere
simplices possent, nisi venenata pocula quodam melle
</em><nobr><sub></sub></nobr> <em>praelinirent; ne usquequaque sentirentur insuavia, quae
essent futura mortifera.</em> Ad praecavendum ergo ne
catholici prava impuraque dogmata ad Christianae
fidei labem et exitium imbiberent, ea oeconomia necessaria
fuit, ut ejusmodi scripta penitus auferrentur,
et ignibus concremanda traderentur. Propterea S. episcopo
Turribio, Asturicensis Ecclesiae pastore vigilantissimo
mandat, hujusmodi scripturarum exemplaria,
<em>multarum falsitatum</em> seminaria, legenda non solum
interdicere, sed penitus auferre, et ignibus concremare.
<em>Curandum ergo est</em> (ait ipse Leo Magnus) <em>et sacerdotali
diligentia maxime providendum, ut falsati codices
in nullo lectionis usu habeantur. Apocryphae autem
scripturae, quae sub nominibus apostolorum multarum
habent seminarium falsitatum, non solum interdicendae,
sed etiam penitus auferendae sunt et ignibus concremandae</em>
<small>[Note: <nobr><sub></sub></nobr> S. Leo Magnus, epist. 15, cap. 15.]</small>. Aequum autem justumque esse hocce S. Leonis
decretum quis non videt? Fere id negat impudentissime
Beausobre cum suis acatholicis, nimium
<nobr><sub></sub></nobr> philosophiae et antiquarum rerum studium affectantibus;
dicit ergo ibi interim se nolle primo reprehendere
aut laudare hunc usum, tot legibus firmatum.
Subjicit secundo quosdam revera libros reperiri incendio
dignos. Cujusmodi sunt illi qui mores corrumpunt,
aut religionis tum humanae societatis fundamenta
penitus subvertunt. Sed aliud genus librorum
non ita perniciosum sat esset populis abscondere, non
autem plane supprimere, cum non desint multi viri
prudentes qui ex iisdem utilitatem haurire possent.
Si igitur Manichaeorum libri (concludit Beausobre)
<strong>129</strong> tales sunt quales describuntur, ego auderem affirmare
maxima injuria igni traditos fuisse, quoniam
catholica fides majora emolumenta obtinuisset ea
<nobr><sub></sub></nobr> scripta conservando, quae fabulis ridiculis et obscenis
erant referta. Ita ratiocinatur Beausobre, fabulosa
quaedam Manichaeorum dicta subjiciens, quae ex superioribus
Archelai Actis ipsi annotavimus <small>[Note: <nobr><sub></sub></nobr> Beausobre. praeliminari serm. ad II partem,
pag. 219.]</small>. Eum
tamen pudeat isthaec scripsisse. Quid? Manichaeorum
libri non subvertunt omnia nostrae catholicae fidei
mysteria? Quaenam enim nostrae religionis dogmata
non oppugnarunt, quaenam etiam non evertere conati
sunt? Percurrat apostolorum Symbolum, et dicat an
unum fidei nostrae articulum intactum reliquerint?
At haec praetermittamus. Notum enim est, et pervulgatum
apud omnes, Manichaeos unius Dei existentiam
inficiari, veram incarnationem, passionem, mortem,
Christi Domini resurrectionem rejicere, eucharistiam
aliaque sacramenta profanare, de Spiritus sancti adventu
commentis sacrilegis fabulari? Quid plura? An
non Manichaei Scripturas divinitus inspiratas, aut a
malo auctore derivari affirmarunt, aut si novum Testamentum
acceptarunt, illud non integrum et perfectum
<nobr><sub></sub></nobr> servandum esse dixerunt: sed interpolationibus,
mantissis aliisque falsis additamentis vulnerarunt
et corruperunt? Uno verbo, nihil est in catholica
religione quod Manichaei labefactare atque prorsus
evertere conati non sint. Si igitur, auctore etiam
Beausobre, ii libri incendio digni censeri debent qui
religionis et humanae societatis fundamenta subvertunt,
jam Romanorum pontificum agendi ratio haud
taxari et reprehendi potest, cum Manichaici libri
utrumque praestarent. Nam praeter crimina in religionem
patrata, etiam nuptias et connubia solvebant, ab
iisdem abhorrebant, et in nefariis luxuriae vitiis quae
natura horret se exercitabant. An similia in eorum
libris contenta sub nomine scripturarum apostolorum
debebant a sacris ministris permitti? Sacrilegium
apage <small>[Note: <nobr><sub></sub></nobr> Consule quae scripsimus cap. 11 praecedentis
<nobr><sub></sub></nobr> libri, de fabulosis Manichaeorum philosophiae ac theologiae
figmentis.]</small>.</p>
<p>5. Postremo cum haec et id genus alia Beausobriana
argumenta percurrerem, in eam facile veni suspicionem,
auctorem nullam religionem habere, vel extrinsecus
tantum profiteri. Si enim speciem aliquam pietatis
<nobr><sub></sub></nobr> interius habuisset, sibi quoque in mentem revocasset
qualem quantamque venerationem sibi conciliare
possint scripta illa quae sub nomine majorum
jam auctoritatem magnamque famam habentium falso
circumferuntur. Nihil efficacius enim ad religiones
dissolvendas hisce libris reperiri posse, Q. Petillius,
Lucio Petillio dixit, quando videlicet in hujus agro
repertae fuerunt duae arcae in quarum altera sub nomine
Numae Pompilii libri Pytagorici reperti sunt.
Vulgata erat opinio qua credebatur Pytagorae auditorem
fuisse Numam. At cum ejusmodi libri, Latine
et Graece conscripti, <em>Quorum septem primi de jure
pontificio erant, septem vero postremi de disciplina sapientiae
quae illius aetatis esse potuit,</em> eos sane conservare
ad illarum facultatum studium consilium non
habuerunt; sed, lectis rerum summis, cum animadvertissent
pleraque ad religionem dissolvendam ordinari,
ipse L. Petillio dixit <em>sese eos libros in ignem
conjecturum esse.</em> Nec arbitretur Beausobre privata
<nobr><sub></sub></nobr> auctoritate hos libros in ignem conjectos fuisse; sed
delata re prius ad praetorem, qui censuit <em>eos libros
legi servarique non oportere,</em> deinde ad senatum, qui
statuit <em>libros primo quoque tempore in comitio cremandos
esse;</em> tandem <em>libri in comitio igne a victimariis
facto in conspectum populi cremati sunt</em> <small>[Note: <nobr><sub></sub></nobr> Titus Livius, lib. XL, cap. 29.]</small>. Me prorsus
latet an quisquam hactenus fuerit, qui L. Petillium
praetorem, aut Rom. populi senatum tamquam injustum
accusaverit aut reprehenderit, quod hujusmodi
libri, quorum pleraque dumtaxat <em>dissolvendarum
religionum</em> vim <strong>130</strong> habebant, incendio traditi
fuerint. Id unum mihi exploratum est, in publico populi
Romani conventu, communi omnium ordinum consilio,
universo plaudente populo, quemadmodum comitiorum
<nobr><sub></sub></nobr> leges ferebant, a victimariis qui erant
publici ministri, praedictos libros crematos fuisse. At
rogo Beausobre: Erantne tum inter Romanos, qui
<em>juri pontificio</em> vel <em>philosophiae</em> operam darent? Fuisse
quidem necesse est fateatur. Nullum tamen cujusvis
ordinis virum exstitisse, qui de talium librorum jactura
conquereretur, indicatum est. Persuasum illis
quippe erat religionem novis et externis ritibus non
esse attenuandam. Nam, auctore Cicerone, <em>cultus
deorum est optimus,</em> idemque castissimus, atque sanctissimus,
plenissimusque pietatis, ut eos semper
pura, integra et incorrupta mente et voce veneremur
<small>[Note: <nobr><sub></sub></nobr> Cicero, lib. II de Natura deorum, cap. 28.]</small>. At quorsum mens atque vox puritatem, integritatem
institutorum ad rem sacram pertinentium
servabunt, si vagari incipiant, et delectari in aliquibus
saltem superstitiosis insolentissimisque rebus?</p>
<p>In his tandem omnibus, ex ethnicorum veterum
historiis hactenus desumptis, paulo fusius nostram
orationem versari oportuit, ne summa Beausobriana
luxuries, in taxando antiquas catholicae Ecclesiae
<nobr><sub></sub></nobr> consuetudines, et in maligno stylo exercendo contra
Romanorum pontificum gesta, sine justa objurgatione
praeterire videremur. Potissimum, cum etiam
hujus nostrae aetatis acatholici viri, videntes suos libros
apostolica auctoritate proscribi, et igne a publicis
ministris in populi conspectu cremari, blaterantes
conquerantur de veluti injusta atque injuriosa oeconomia,
sanctissime tamen et religiose adhibita ad catholicae
fidei puritatem integritatemque tuendam.</p>
<br> <h4><center>CAPUT V.
<em>Imperialium legum in Manichaeos Africae rigor ad examen
revocatur. Quo videlicet perterrefactus Felix, et
S. Augustini auctoritate et disputationibus victus, tandem
Hippone suae haereseos errores ejuravit. Variae denique
in hac causa quaestiones occurrentes expediuntur.</em> </center></h4>
<p>1. Post inductam in Africa Manichaicam luem, ita
brevi ejus error latius propagari coepit ut in omni
<nobr><sub></sub></nobr> hominum coetu, viri et mulieres multae reperirentur
quae eadem turpissime polluebantur. Cum itaque id
non sine magno civilis et catholicae reipublicae contumelia,
dedecore et exitio eveniret, quia Manichaici
mores et instituta primo omnia conjugiorum jura dissolvebant,
prolium puritatem turpissimis promiscuisque
impudicitiis labefactabant, sanctioris vitae et
instituti virgines tenellam adhuc aetatem agentes corrumpebant,
et perinde quasi hujus sectae viri nullis
prorsus divinis et humanis legibus subjicerentur, natura
ipsa abhorrente, in omnia nequissima flagitiorum
genera sese effundebant; igitur statim ac saeculi
principibus innotuit isthaec Manichaeorum diu arcana,
et latens vivendi ratio, jam in eos eorumque sacrilegos
conventus animadverteretur edictum est, latis
hac de causa variis legibus, quibus multa poenarum
genera subire astringebantur. Noster animus praeterea
maxime horreret ea referre quae Manichaeorum
<em>electi,</em> in cibis quibuscumque, et venerabili etiam <em>eucharistiae
</em><nobr><sub></sub></nobr> <em>Sacramento</em> sumendo, sacrilege et superstitiose
<strong>131</strong> facere cogebantur. Sed nostrum animi horrorem
verecundiamque, Augustini verba, quae subjicimus,
elevabunt. <em>Qua occasione</em> (ait) <em>vel potius exsecrabilis
superstitionis quadam necessitate coguntur electi eorum
velut eucharistiam conspersam semine humano sumere,
ut etiam inde, sicut de aliis cibis quos accipiunt, substantia
illa divina purgetur</em> <small>[Note: <nobr><sub></sub></nobr> Augustin, haeresi 46.]</small>. Neque minus impia
sacrilegaque erant nonnulla alia mysteria, quae cum
magno nostrorum rituum abusu Manichaeos servasse
Augustinus alibi asseverat. Cum videlicet in magnum
catholicae nostrae religionis dedecus et contemptum,
ipsi hujus sectae <em>auditores ante electos genua figebant,
ut eis manus supplicibus imponerentur, non a solis
presbyteris, vel episcopis, aut diaconibus eorum, sed a
quibuslibet electis.</em> En ergo unde primum nefaria illa
<nobr><sub></sub></nobr> opinio prodierit obtinueritque posse laicos homines
sacros Ecclesiae ministros instituere et ordinare; qui
error jam diu abolitus, iterum elapsis saeculis uno
Calvino caeterisque scelestissimis auctoribus, cum
totius ecclesiasticae hierarchiae jactura, renovatus
est. Cum haec itaque et id genus alia electorum Manichaeorum
scelestissima secta facere consuevisset,
ad hujus corruptissimos mores penitus exstirpandos
saeculi principes omnem operam insumpsere. Neque
vero id ex uno aut altero Leonis Magni testimonio
nobis innotescit. Sed ex ipso Theodosiano codice, in
quo plures ab imperatoribus latae in Manichaeorum
exitium leges describuntur, ut opportuniori alio loco
observabimus. Interim vero ad eam legem opus est
animadvertamus, quam, instante Juliano Africae
proconsule, duo imperatores Diocletianus et Maximianus
ediderunt, ut etiam Tillemontius commemorat.</p>
<p>2. Ambo itaque imperatores, anno Christi Domini
290, auditis primum ipsius Juliani Africae proconsulis
<nobr><sub></sub></nobr> querimoniis, quemadmodum nova hominum secta
Persarum finibus ibi adveniens, magnas intra illius
regni urbes turbas excitaverat, quibus Romani imperii
res susquedeque vertebantur; ipsi, hisce malis
ibi gliscentibus occurrere cupientes, in mense Martio
ejusdem anni apud Alexandriam eam legem ediderunt,
ut hujus sectae homines cum nefandis eorum
scripturis igne comburendi traderentur. Nobiles vero,
si qui hac labe vitiati reperiebantur, praeter bonorum
omnium jacturam in exsilium deportari jusserunt;
caeteros tandem infimae conditionis viros ad capitalem
subeundam poenam coegerunt. Ejusmodi igitur legem
in Africa adhuc Augustini aevo obtinuisse, inter caeteros
unus Tillemontius probabilius arbitratur <small>[Note: <nobr><sub></sub></nobr> Tillemontii judicium, tom. IV, pag. 409.]</small>.
Qui, scite et diligenter consultis contra Felicem Augustini
Actis, animadvertit haereticum illum hominem,
<em>et episcopali</em> (ut aiebat) <em>perterritum auctoritate
fuisse, et illarum legum districtione, quas in nefariae
hujus sectae exitium imperatores pervulgarunt.</em> Sed
<nobr><sub></sub></nobr> utrumque istius hominis effugium inire eludere nisus
est idem Augustinus. Primo ostendens sacrorum
episcoporum auctoritatem a Deo derivatam, nullum
reis timorem incutere, quando tranquillitate disputatur,
et populus qui disputationibus adest nullam
prorsus vim terroremque incutiat. Secundo deinde
exponit, quemadmodum imperialium legum rigor a
gladii jure ortus, religionis veritati sinceraeque hujus
confessioni numquam obesse possit, sed utrumque
semper catholicae Ecclesiae sacrisque ejus dogmatibus,
ornamentum, praesidium atque incrementum praebuisse.
<em>Dixisti etiam quod te episcopalis terreat auctoritas:
cum videas quanta pace inter nos agamus, quanta
tranquillitate disputemus, quemadmodum populus praesens
nullam tibi vim faciat, nullum terrorem incutiat,
sed tranquillissimus audiat, sicut decet Christianos.
Dixisti etiam timere te leges imperatorum: hoc pro vera
fide non timeret, quem Spiritus sanctus impleret.</em> Cujus
quidem rei causa eidem Petri apostoli exemplum proponit,
<nobr><sub></sub></nobr> qui divino <strong>132</strong> actus Spiritu pro Dominica fide
crucifixus est. Verum Felix ipse nimio contentionis
studio adductus, ita respondere Augustino ausus est:
Et <em>apostoli timuerunt.</em> Quod novum Felicis Manichaei
effugium idem sanctus Pater eripere cupiens, quemadmodum
apostoli tyrannos timuissent statim hisce
verbis explicavit. <em>Timuerunt</em> (ait) <em>ut caverent, non ut
fidem suam comprehensi edicere dubitarent.</em> Et paulo
infra, leviter et sine ulla verborum ambiguitate aut
contumelia eum objurgat quod imperatorem antea
non timuerit, ut comminiscebatur, quia antea non
tacuit: <em>Nam etsi imperatorem timuisses, ante tacuisses.</em>
Et cum hesterna die in Manichaeismi suspicionem
Felix fuisset adductus, ad urbis Hippone <em>curatorem</em>
provocavit, cui libello exhibito publice clamitaverat
se juxta <em>Diocletianam legem,</em> cum suis codicibus
<nobr><sub></sub></nobr> esse paratum incendi, si aliquid mali in ipsis
fuerit inventum, idcirco quasi eum irridens sic Augustinus
suam claudit responsionem. <em>Unde heri leges
flagitabas quasi fortis, hodie veritatem fugis ut timidus</em>
<small>[Note: <nobr><sub></sub></nobr> Lib. I Act. cum Felice Manichaeo, cap. 12.]</small>.</p>
<p>3. Ex his ergo publicis Augustini episcopi cum
Felice Manichaeo Actis, luce clarius ille imperialium
legum rigor emicat, quo in Africa istius sectae homines
afficiebantur, cum videlicet ejusmodi haereseos
professores suis cum codicibus igne comburendi tradebantur.
Liquet praeterea episcoporum auctoritas
non tantum in perstringendis hominibus ea labe infectis,
ut errores ejurarent, sed ad penitus exstirpandas
ex eorum dioecesibus quascumque novitates, quae
catholicae religioni repugnabant; quae sane episcopalis
ecclesiastica auctoritas maxime enituit in hac
Felicis causa. Qui cum anno 404, <em>Honorio Augusto
sextum consule die sexta Decembris, temere</em> et palam
in Hipponensium urbe dixisset <em>quod posset defendere
scripturas Manichaei, et asserere quod veritatem habeant;</em>
<nobr><sub></sub></nobr> atque praeterea, eadem de causa cum merito
apud urbis <em>curatorem,</em> ut vidimus, tum apud Augustinum
episcopum tamquam exsecrabilis blasphemiae
reus postulatus fuisset, jamjam publicam subire
quaestionem cogebatur. Nec enim Felix Hipponem
inhabitabat, sed ibi venerat Manichaicos errores seminaturus.
Qui cum esset unus ex <em>doctioribus eorum,
liberalibus tamen ineruditus litteris</em> <small>[Note: <nobr><sub></sub></nobr> August., lib. II Retract., cap. 8; Possidius, in
<nobr><sub></sub></nobr> Augustini Vita, cap. 16.]</small>, sed versutior
Fortunato, latius errores propagari confidentius sperabat.
Addit Possidius ex eorum numero <em>fuisse quos
electos dicunt;</em> quique, praeter nefaria dogmata quae
propugnabant, impurissimis impudicitiis et obscenitatibus
addicebantur. Congressio isthaec igitur die sequenti,
id est septima Decembris, populo praesente, in
ecclesia coepta est. Quam congressionem <em>gesta ecclesiastica,</em>
seu judicium ecclesiasticum, a notariis quidem
scripto consignatum, Augustinus appellat, quondam
inter disputandum ab illa Manichaei epistola, quam
fundamentum appellant, orsi sunt: sed non eadem
<nobr><sub></sub></nobr> die congressio haec aut episcopalia Acta fuere absoluta.
Nam Felix cum veritate urgeretur, et Augustini
argumentis maxime perstringeretur, dixit: <em>Dilationem
peto, ut possim respondere.</em> Cujus quippe votis benigne
atque perhumaniter annuens Augustinus, quemadmodum
catholicae Ecclesiae episcopum decebat, reliqua
disputationis Acta dierum quinque spatio prolata sunt, hoc est ad diem pridie idus Decembris <small>[Note: <nobr><sub></sub></nobr> Lib. II Act. cum Felice Manichaeo, cap. I.]</small>.</p>
<p>4. Ejusmodi disputationis prolatationem, quamvis
Augustinus humanius cum Felice agere cupiens illi
indulsisset, S. episcopi tamen animus a timore vacuus,
et liber non erat, Felicem secum reputasse fugam
arripere, ut nimirum poenas evaderet horum
facinorum reis intentatas. Quare antequam ad finem
priorem hanc perduceret collationem, multa cautione
uti illi opus fuit. Sciscitari videlicet ex eo an fugam
meditaretur. Quod ille cum semel iterumque
negasset, ei proponitur anathema dicere Manichaeo,
<strong>133</strong> atque se sub alicujus hominis custodia constituere.
Quibus in omnibus cum Felix fidem publice
<nobr><sub></sub></nobr> datam servasset, et primae disputationis gesta signata
fuissent, cum a Felice et Augustino, tum a quodam
Bonifacio sub cujus custodia Felicem se commisisse
arbitramur, jam priora Acta magna cum catholicae
veritatis gloria ad exitum perducta fuere. Quid vero
quinque diebus elapsis factum fuerit, Acta similiter
<em>cum Felice Manichaeo secundae</em> diei perspicue produnt.
Etenim convenientibus iis cum frequenti populo, et
notariis <em>in Ecclesia pacis</em> die duodecima ejusdem
mensis, ab iis rebus, sive dogmatibus, Augustinus
orsus est novam disputationem, a quibus praecedens
finem obtinuerat. <em>Si Deo</em> (aiebat Augustinus) <em>nocere
nihil poterat, quare bellum gessit cum gente quam dicitis
tenebrarum, in quo bello naturae daemonum misceret
</em><nobr><sub></sub></nobr> <em>substantiam suam, quae hoc est quod ipse, sicut jam
interrogatus dixisti?</em> Ita sane Felicem S. episcopus
aggrediebatur. Cui quidem fabuloso figmento cum
haereticus homo occurreret, versutia et tergiversatione
simul utens, se adhuc esse imparatum respondit,
nullam inter manus eo otii tempore scripturam
habuisse, quia illi redditae non fuerant, unde se posset
instruere. <em>Nullus enim</em> (subjiciebat) <em>ad certamen
exit nisi prius munitus fuerit; et nullus litigator potest
sine suis chartis litigare, similiter et ego sine mea scriptura
respondere non possum.</em> Hac arte itaque novum
periculum evadere Felix nitebatur. Sed Augustinus
novit; et apprime quidem versuti hominis tergiversationem
novit. Propterea gravi, et auctoritatis sermone
pleno ad eum conversus, acriter hunc increpat,
quod sacrilegos errores hac excusatione niteretur
occulere, eumque novum facinoris reum expostulat,
quod quinque dierum spatio ad respondendum petens,
codices quoque sibi dari non exquisivisset, <em>qui
sub publico sigillo custodiebantur.</em> Exoptatam igitur
<nobr><sub></sub></nobr> duorum adhuc dierum prolatationem non obtinuit
Felix. Sed codices dumtaxat ei dati fuere. Quos cum
is accepisset, ita eum S. episcopus urgere coepit,
tantaque vi et rationum pondere eum insectari, ut
excussis omnibus Manichaei fabulosis figmentis, erroribus
atque impietatibus, tandem argumentorum
veritate victus, cum maximo catholicorum plausu,
Manichaeum ejusque doctrinam coram tam frequenti
coetu ejuraret. Interim vero, ut omnibus innotesceret,
se Manichaeo ejusque erroribus sincere et ex
animo anathema dicturum, ab eodem Augustino episcopo
anathematismorum formulam scripto consignatam
exposcebat. Sed hoc maxime rogare, ut sibi
Felici quo magis confirmaretur praeiret Augustinus,
ac Manichaeum, necnon spiritum qui in eo locutus
fuerat, prior <em>anathemaret.</em> Id tandem assecutus est.
Nam accepta ab Augustino charta, anathematismo
exsecravit; idem praestitit Felix verba sequentia sua
manu scribens: <em>Ego Felix qui Manichaeo credideram,
</em><nobr><sub></sub></nobr> <em>nunc anathemo eum et doctrinam ipsius;</em> et id genus
alia, quae apud Augustinum in fine secundi libri commode
ab omnibus percurri possunt.</p>
<p>5. Verum in his omnibus recensendis nos incassum
laborasse arbitramur dicturos qui Augustini Vitam
a PP. congregationis S. Mauri concinne et erudite
digestam evolverunt. Libro enim quinto, cap. 12,
summatim ea omnia quae ad praesentes Augustini
cum Felice disputationes pertinent plenius descripsere.
Quid tum? Num nobis non licebat eosdem
res retractare, eam imperatorum ethnicorum in Manichaeos
latam legem referre, quemadmodum Felix ad
eam provocasset explicare, simulque ostendere hunc
utriusque potestatis rigorem et poenas pertimuisse?
Haec omnia quidem doctissimi Operum S. Augustini
editores missa facere, a proposito sibi scribendi
scopo id alienum esse forte causati, quo nimirum res
dumtaxat ab Augustino cum Felice gestas enarrare
voluerunt. Cum igitur nostrum in conscribenda Manichaeorum
historia studium illud potissimum spectaret,
<nobr><sub></sub></nobr> ut, servata quantum licuit temporum ratione,
illius sectae facinora, a <strong>134</strong> gravissimis et fide dignis
scriptoribus indicata, in unum veluti corpus collecta
redigeremus; idcirco, illa eadem in nostrum usum
transtulimus annotationibus iis ubique apppositis,
quas alii aliud negotium agentes aut praetermiserunt,
aut saltem praetermittere debuerunt.</p>
<p>6. Interim vero nos, ne in iis quae ad rem nostram
faciunt deficere videamur, minime silentio occulimus
Augustinum inter et Felicem, non duas, sed tres
habitas fuisse collationes. Id obscure saltem indicare
voluit Possidius in Augustini Vita. Sed rursus clarius
id ex ipsius Augustini verbis innotescit. Qui in primae
diei collatione a notariis excepta, aliam praecedentem
<nobr><sub></sub></nobr> congressionem indicavit, ita Felicem Manichaeum
alloquendo: <em>Hesterno die scit se dixisse.</em> Atque iterum
Felix ipse Augustinianis occurrens interrogationibus,
se paratum probare promittit quod impie et
sacrilege asseverabat, si ei darentur <em>Manichaei scripturae,
quinque auctores</em> (ait) <em>quos tibi dixi, quidquid
me interrogaveris probo tibi.</em> Cujus sane verba referenda
sunt ad illos codices quos in postrema collatione
etiam exposcebat, <em>quique sub publico custodiebantur
sigillo</em> <small>[Note: <nobr><sub></sub></nobr> August. lib. I de Actis cum Felice Manichaeo, cap. 1. Ibid., cap. 14; atque lib. II de Actis cum
Felice. cap. 1.]</small>. At ejusmodi libri jam custodiendi
sub sigillo traditi erant antequam collationes publicae
et solemnes a notariis scripto exciperentur. Igitur
cum haec omnia mecum reputo, facile in eam ducor
opinionem, duas dumtaxat ad cancellos Ecclesiae
astante populo collationes seu disputationes S. episcopum
habuisse; sed has aliam jam praeivisse coram
<em>imperiali curatore,</em> quando Felix videlicet, suo supplici
libello ad imperialium legum poenas provocavit,
quando tandem apocryphos Scripturarum codices
sub publico custodiendos sigillo tradidit. Ita profecto
<nobr><sub></sub></nobr> cuiquam ratiocinari licebit, qui non oscitanter et
Possidii testimonium, et illarum disputationum Acta
sedulo lustrare voluerit.</p>
<p>7. Priorem hanc quaestionem illa alia excipit, quae
ad Felicis Manichaei ecclesiasticum gradum pertinere
visa est. Cui quidem inquisitioni occasionem praebuit
Augustini epistola 79 quam presbytero Manichaeo
<em>Fortunati successori</em> S. episcopus inscripsit. Ex ea
enim Augustini Operum editoribus injectus est scrupulus,
ut suspicarentur hunc eumdem presbyterum
fuisse illum Felicem de quo hactenus locuti sumus.
Suspicio autem isthaec, quibus innixa est momentis
vel conjecturis, ne vanam omnino et falsam eam
existimemus? Unde ut ita suspicemur fundamenta
hauriemus? Ego profecto qui nullo partium studio
adducor, si quod animo revolvo sincere fateri debeam,
presbyterum hunc Manichaeum, ad quem laudatam
dedit epistolam Augustinus, alium fuisse a
Felice judicabo. At ne probabilis hujus opinionis
<nobr><sub></sub></nobr> fundamenta dissimulare videar, statim ita paucis
ratiocinabor. Rogabo videlicet novissimos Augustini
editores an epistola 79 laudatas Augustini cum Felice
collationes exceperit, vel illas praeiverit? Sed iis collationibus
esse posteriorem haudquaquam judicare
licet. Nam Felix jam ex animo conversus, antequam
novissimae collationis Acta ad finem perducerentur,
catholicam religionem jam palam confessus est, Manichaeum
ejusque dogmata ejuravit, nec eum in pristinos
relapsum errores esse sine gravissimis testimoniis
possumus existimare. Laudatam ergo 79
Augustini epistolam duas illas collationes scripto
exceptas praeivisse minime ejusdem editores dubitabunt.
Istud sane indicare voluisse arbitramur, cum
ad editorum exemplarium marginem temporis notam
posuerunt: Scripta forte anno 404. In quem quidem
annum etsi, certas genuinasque consulum notas secuti,
publicas Augustini cum Felice Manichaeo congressiones
rejiciamus, tamen cum easdem labente
hoc anno habuerit, Decembris videlicet duodecima
<nobr><sub></sub></nobr> die, idcirco nemo sanae mentis his posteriorem esse
epistolam 79 poterit affirmare. Quae tandem cum
agitarem, hujus epistolae argumentum cum iis quae
in disputationibus describuntur non indiligenter contuli;
nec sibi <strong>135</strong> concinere deprehendi. Nam ille
presbyter Manichaeus, quem Felicem fuisse laudati
editores suspicantur, cum quibusdam Augustini fratribus
quaestionem excitaverat de visibili morte non
fugienda; contendens eam non esse dumtaxat mentis
a corpore separationem, sed avulsionem etiam <em>boni
a malo.</em> Hoc cum ex Manichaico dogmate presbyter
ille affirmaret, hunc Augustinus perstringere nititur,
simulque eum ad disputationes publicas vocat, ut
quaestionem solveret, in qua praecessor suus <em>Fortunatus</em>
defecerat. Sed alia inesse iis disputationibus
<nobr><sub></sub></nobr> argumenta, jam ex ipsa Actorum serie innotescit.
Augustinus praeterea neque in Retractationum libris,
neque in collationum Actis, hanc ad Felicem epistolam
dedisse asseverat; atque istud idem silentium
Possidium in Augustini Vita servasse, perspicue
manifestum est. Fateor igitur me prorsus latere
quibus conjecturis insistere debeam, ne temere suspicer,
epistolam de qua agimus Felici Manichaeo
presbytero Augustinum inscribere potuisse. Id tamen
melius atque facilius alii judicabunt, cum jam ad hos
praecavendos scopulos, in quos postremi Augustini
Operum editores incidisse videntur, nihil deinde
statuentes, ad certiora alia describenda gradum potius
facere deliberamus.</p>
<br> <h4><center>CAPUT VI.
<em>De Ecclesiae Carthaginiensis judicio in Manichaeorum
causis adhibito. Catholicorum episcoporum studium,
et ecclesiasticae disciplinae ratio in iisdem poenitentiam
agentibus recipiendis.</em> </center></h4><nobr><sub></sub></nobr> 
<p>1. Inter multas haereses quinto Ecclesiae saeculo
Africam vastantes, Manichaica quidem principem obtinebat
locum, vel quia ante Arianam, Priscillianam,
Pelagianam, Donatistarumque sectam exorta, eo in
regno, ex Perside aut Armenia adveniens, anno 290
fixerat pedem, et diu catholicos latens antistites,
modo hic, modo illic radices egerat, vel quia in duas
classes divisa, <em>auditorum</em> videlicet et <em>electorum,</em>
facile duo hominum genera ad se trahere poterat;
alterum eorum qui divinorum mysteriorum inscitia
laborabant, alterum vero eorum qui maximo libidinum
turpissimarum ardore effervescebant. Utrumque
autem horum hominum genus post suam conversionem,
colloquiis, disputationibus et scriptis S. Augustinus
strenue exagitavit, ut vidimus, et insectatus
est. Sed majorem adhuc vim in refellendis et exstirpandis
Manichaeis adhibuit, quando videlicet, apud
Carthaginem nonnullis eorum detectis, publica et
<nobr><sub></sub></nobr> ecclesiastica auctoritate in eos animadversum est.
Constat enim ex Prosperi Chronico, Ursum, Regiae
Constantii imperatoris domus praefectum, qui tribunitia
pariter praefulgebat dignitate et in Africa civilibus
rebus praeerat, cum catholicam religionem
profiteretur et totis viribus tueretur, aliquos eorum
Manichaeorum intercepisse, quos <em>electos</em> atque <em>electas</em>
nominabant. Ut hi ergo ad Ecclesiae tribunal perducerentur,
ipse tribunus Rufus nostrorum jurium vindex
imperaverat; ubi ab episcopis, coram quibus rei
se sistebant, praesente etiam populo, quaestio institueretur,
primo de eorum flagitiis et dogmatibus interrogarentur,
deinde omnium criminum confessione
audita, quemadmodum leges praecipiebant, in eos esse
animadvertendum decrevit. Ad horum autem confessionem
audiendam non tantum notarii, qui Acta conscribebant,
sed aderant episcopi, qui ibi tamquam
judices assidebant, ut juxta humanas et ecclesiasticas
leges totius inquisitionis forma et ordo servarentur.
Episcoporum autem nomina, si unum Aurelium excipiamus,
<nobr><sub></sub></nobr> qui Ecclesiae Carthaginensi summa cum laude
tum praeerat, prorsus ignoramus. <strong>136</strong> Sed ex tota
illa provincia fuisse collectos episcopos probabile est.
Adfuit Augustinus quoque, cui forte prae caeteris hujus
exsecrabilis sectae dogmata atque flagitia innotuerunt.</p>
<p>2. Quid vero ex iis episcopalibus Carthaginensibus
gestis innotuerit, quot praeterea fuerint illi quos Rufus
tribunus interceptos coram ecclesiasticis judicibus
sistere jusserat, valde difficile est definire. Temporum
enim injuria Acta ejusmodi a notariis excepta
intercidere, et Augustinus aliunde et Prosper de quibusdam
mulieribus vitiatis dumtaxat facta mentione,
reliquam gestorum seriem describere praetermiserunt.
In harum mulierum numerum duas potissimum
<nobr><sub></sub></nobr> retulit Augustinus. Alteram Margarita nominatam,
quae <em>illam prodidit turpitudinem;</em> videlicet, <em>quae cum
esset annorum nondum duodecim propter hoc scelestum
mysterium se dicebat esse vitiatam</em> <small>[Note: <nobr><sub></sub></nobr> Augustinus, lib. de Haeres. num. 46, atque
epist. 222.]</small>. Quod quidem
flagitiosi propudii vitium cum pariter passa esset
Eusebia quaedam alia Manichaea femina, quasi <em>sanctimonialis
habita, eam vix compulit confiteri.</em> Nam primo
haec se adhuc integrum retinere virginitatis florem
perperam testabatur, atque ab obstetrice inspici postulabat.
<em>Quae inspecta, et quid esset inventa, torum
illud turpissimum scelus, ubi ad excipiendum et commiscendum
concumbentium semen farina substernitur
(quod Margarita indicante absens non audierat), similiter
indicavit.</em></p>
<p>Haec itaque Margaritae confessio in Ecclesia apud
Carthaginem flagitiosissimas Manichaeorum libidines
prodidit, quas inter se exercebant, quarum levissima
erat virginum constupratio. Sed Eusebia quoque
suum dedecus, et propudium primo fateri coacta, alia
etiam sectae suae abominanda facinora aperuit, inter
<nobr><sub></sub></nobr> quae illud unum praecipuum erat, ut in mulierum et
uxorum etiam abusu solas carnis voluptates quaererent,
conceptum vero et prolis generationem semper
devitarent; <em>ne divina</em> (ut aiebant) <em>substantia quae in
eos per alimenta ingreditur vinculis carneis ligaretur in
prole.</em> Haec generatim dumtaxat de illa in <em>Manichaeorum
electos</em> atque <em>electas</em> Carthaginensi inquisitione
nostra hac oratione recenseri possunt, cum singula
quae ad reorum confessionem et episcopalium gestorum
summam pertinent, describere prorsus impossibile
sit, nisi divinari velimus. Minus facile quoque
erit verba facere de illo gravi Carthaginiensis populi
horrore, quem cuncti hujus ecclesiasticae inquisitionis
testes in tam pestiferae sectae odium praeconcipere
debuerunt. Ex quo non tantum conjicimus catholicos
omnes in Manichaeorum exitium conclamasse, sed
quemlibet praeterea libentius eo sacramento obstringi
voluisse, ut quoties aliquis ex Manichaica secta sibi
innotesceret, hunc statim ecclesiasticis judicibus,
<nobr><sub></sub></nobr> sine ulla prorsus animi fluctuatione aut temporis
prolatatione prodere deberet. Cujus quidem rei argumenta,
quamvis Carthaginensium notariorum Acta
interciderint, nos ex una aut altera Augustiniana
epistola haurimus.</p>
<p>3. Prior enim ad Quodvultdeum, tum Carthaginensis
Ecclesiae diaconum scripta est. Rogaverat is enim
Augustinum ut de haeresibus unum volumen conscriberet.
Cui Augustinus respondens, operis difficultatem
jam primo a Philastrio, Brixiensi episcopo, et Epiphanio
Cyprio tentatam, adimpletumque exponit. De
utriusque deinde scriptoris voluminibus suum judicium
ferens, istud, Epiphanii nimirum, Philastrii
libro praeferendum esse asseverat. Sed antequam
epistolam claudat, petit ut sibi rescribere non gravetur,
quemadmodum in catholica perseveraret fide
quidam <em>Theodosius, per quem Manichaei nonnulli sunt
proditi.</em> Et ipsi <em>quos ab eo proditos putamus esse correctos.</em></p>
<p>Manichaeos igitur ab isto Theodosio fuisse proditos,
<nobr><sub></sub></nobr> perspicue Augustinus asseverat. Sed an is Manichaica
labe aliquando fuisset inquinatus, etsi probabilius
existimetur, et Augustini verba id obscure innuerent,
tamen definire <strong>137</strong> haud ausim. Augustini porro
epistola isthaec in annum 428 rejicienda est. Quando
videlicet librum de haeresibus huic Carthaginensi
diacono inscripsit. Cujus recenti tempore iterum in
eadem Ecclesia nonnulli eorum reperti fuerant, sicut
<em>episcopalia gesta,</em> quae idem Quodvultdeus ad Augustinum
miserat, ostendunt; qui Manichaei pariter <em>hoc
non sacramentum, sed exsacramentum sub diligenti interrogatione
confessi sunt, quorum unus Viator nomine.</em>
Horum autem episcopalium Actorum occasione, catholicis
<nobr><sub></sub></nobr> episcopis schisma aliquod inter Manichaeos ortum
innotuit. Etenim in varias scissi factiones, alii Catharistae
seu purgatores vocabantur; alii vero Mattarii,
qui in mattis dormiebant, appellabantur; alii tandem
Manichaei dumtaxat dicti erant. Hoc ergo Manichaeornm
schisma, ex Carthaginensibus recensitis Actis
etiam comprobatum fuit. Sed illud jam pridem Augustino
innotuisse, constat ex iis quae habet contra
Faustum libri V caput 5, illudque in aliud tempus
esse rejiciendum, ut statim explicabimus.</p>
<p>4. Superbe igitur atque inaniter Manichaei de Christianorum
mandatorum perfectione gloriabantur,
quasi ipsi soli, quae in Evangelio praecepta sunt, operarentur.
Sed tanta eos intererat morum dissimilitudo
vivendique ratio, ut in Manichaicis adimplendis
legibus minime convenirent. Quare cum inter
caetera nonnulli maxime de Christiana paupertate se
jactarent, quam alii prorsus aspernabantur; idcirco
Augustinus, qui eorum mendacia et simulationes
refellebat, praecipue Faustum docentem <em>aes in
</em><nobr><sub></sub></nobr> <em>zonis non esse portandum</em> aggreditur, impetit exagitatque,
quia Manichaei profiterentur <em>aliud, et
aliter viverent,</em> cum videlicet <em>aes in zonis non portantes,
aurum in arcellis et in sacculis avidius custodire
studebant</em> <small>[Note: <nobr><sub></sub></nobr> August. lib. V contra Faustum, atque lib. de
<nobr><sub></sub></nobr> Moribus Manichaeorum cap. 20.]</small>. Ea de causa provocat ad quemdam
Constantium Romanorum civem, quondam Manichaica
labe infectum, qui deinde, ejurato errore,
ad Christianam catholicam religionem conversus est.
Hunc ergo tamquam locupletissimum testem interpellat
qui, maximo quo in hanc sectam aestuabat
studio, cum Romae multos Manichaeos suam in domum
accivisset congregassetque <em>propter implenda
praecepta Manichaei, satis quidem vana et inepta, sed
tamen quae magna a suis discipulis aestimabantur,</em> quarum
legum severitati <em>austeritatique cum eorum infirmitas
cederet,</em> dispersi fuere, ut quisque in viam suam
abiret. Cum itaque quisquis in Manichaicis legibus
solvendis sibi liberum fore contenderet et arbitraretur,
eos inter schisma illud de quo superius verba
<nobr><sub></sub></nobr> fecimus exortum est; quia alii in <em>mattis dormiunt,</em>
ait idem Augustinus, <em>Mattarii</em> appellantur, <em>a quorum
stratis longe dissimiles fuerunt plumae Fausti et caprinae
lodices; qua deliciarum affluentia non solum
Mattarios fastidiebant, sed etiam domum patris sui, hominis
pauperis Milevitani</em> <small>[Note: <nobr><sub></sub></nobr> Consule Augustini Vitam, lib. I, cap. 9.]</small>. Lepide quidem Faustum
hic irridet et suggillat, hocce Manichaeorum schisma
describens; quod potissimum una ex causis fuit quae
jam Augustino ipsi istius haereseos fastidium ingesserunt.
Narrat id quidem ipsemet lib. de Moribus
Manichaeorum, quo in libro insignem Constantii Manichaeorum
auditoris disertius refert historiam, quae
quidem usque adeo percrebuerat, ut haec ad absentes
etiam longeque positos fama vulgante perveniret. Sed
Augustinus ipse, qui primum omnem rem gestam
optime ab amico teste noverat, Romam deinde circa
Christi annum 383 veniens, compertam omnino exploratamque
sibi fuisse testatur. Narrans videlicet
quemadmodum Constantius, talem tantamque inter
Manichaeos morum dissimilitudinem molestissime ferens,
<nobr><sub></sub></nobr> omnes in suam domum congregatos ad vivendum
secundum eamdem regulam in Manichaei epistola
propositam compellere nitebatur. <em>Multis</em> (ait Augustinus)
<em>intolerabile visum, abscesserunt; remanserunt
tamen pudore non pauci.</em> <strong>138</strong> <em>Coepit ita vivi, ut placuerat,
et ut tanta praescribebat auctoritas, cum interim
auditor ille</em> (Constantius videlicet) <em>vehementer omnes
ad omnia cogeret, neminem tamen quod non prior ipse
susciperet. Interea rixae inter electos oriebantur creberrimae;
objiciebantur ad invicem crimina: quae ille
omnia gemens audiebat, dabatque operam ut se ipsos
in jurgando incautissime proderent. Prodebant nefanda
et immania.</em> Atque, paucis interjectis, subdit Augustinus:
<nobr><sub></sub></nobr> <em>Quid plura? coacti aliquando murmuraverunt
sustineri illa mandata non posse, inde in seditionem
abeuntes</em> <small>[Note: <nobr><sub></sub></nobr> Consule eumdem August. lib. V Confess. cap.
II, num. 21.]</small>.</p>
<p>5. Nemini interim autem prolixior haec nostra
oratio videatur quam esse oportebat. Nemo praeterea
nostram scribendi rationem reprehendat, quod res
in Africa contra Manichaeos gestas cum iis quae diu
antea Romae contigerant permiscere voluerimus.
Etenim ut a Carthaginensibus episcopalibus gestis
parumper digrederemur, duo potissimum nos impulere.
Alterum est schisma illud quod in Manichaeorum
confessionibus a notariis exceptis magis atque
magis patefactum est. Cui cum aliud Romanum quod
praecesserat apprime respondeat, et istud in nostri
lectoris utilitatem indicare non incongruum existimavimus.
Alterum vero est quorumdam olim magni
nominis hominum opinio, qui omnia ecclesiasticae
historiae monumenta susquedeque vertentes, Manichaeorum
in urbem Romam adventum nonnisi ab
anno 427 repetendum esse contendunt. Profecto si
<nobr><sub></sub></nobr> istorum staret opinio, non tantum Augustinianorum
scriptorum fides nutaret, sed plurium Romanorum
pontificum decreta et constitutiones, ex quibus Africanae
Ecclesiae praesules eas disciplinae regulas hauserunt,
ut in Manichaeos animadverteretur, pessum
abirent. Hujus autem opinionis potissimum auctor
fuit Quesnellus, quemadmodum in sequentibus capitibus
ostendere reservamus.</p>
<p>Jam vero ad eam ecclesiasticae disciplinae legem a
qua aliquantulum digressi sumus revertentes, eam
sine ulla prorsus episcoporum indulgentia rigidius
fuisse servatam, alia ejusdem sancti Augustini epistola
evidentissime patefacit. Compererat enim Victorinum
quemdam Mallianensem, in clericali subdiaconatus
ordine constitutum Manichaica esse labe
pollutum. Propterea catholicae religionis studio actus,
statim litteras ad Deuterium ejusdem provinciae episcopum
dedit, ut hunc clericum praecaveret. Ne videlicet
per socordiam, aut ejus negligentiam, inimicus
<nobr><sub></sub></nobr> homo, qui ovili Dominico coeperat insidiari, Christianorum
animas <em>tanto pretio comparatas perderet.</em> Hunc
ergo Victorinum Augustinus in judicium vocaverat;
et antequam a testibus qui eum accusaverant coargueretur,
interrogatus laesam suam fidem negare non
potuit. Et idcirco <em>auditorem Manichaeorum, non electum,
se esse confessus est.</em> Cujus quidem confessionis
veluti summam episcopo Deuterio subjicit, ut immania
sacrilegaque facinora percurrendo, generatim
saltem corruptissimos hujus sectae mores impiaque
dogmata intelligere posset. Post haec autem ecclesiasticae
disciplinae regulas in Manichaeis poenitentibus
recipiendis observandas, aut ei suggerere, aut in
ejus mentem revocare voluit. Quas deinde cum secum
reputasset, seduloque animadvertisset, optime
perspecta praecedenti Victorini vivendi ratione, hunc
eas observaturum non esse graviter suspicabatur.
Quare ne levi suspicione moveri videretur, anteactis
Victorini moribus in medium adductis, ad eam provocat
fictionem qua, sub simulata catholicae fidei
<nobr><sub></sub></nobr> professione et sacri ecclesiastici subdiaconatus ordinis
colore, Manichaicam religionem, quam corde profitebatur,
nisus fuerat occulere. Hunc ergo, tam
gravi adductus scrupulo, Augustinus, nec post ejuratos
errores, tamquam poenitentem in Ecclesia recipiendum
esse censuit; sed, omni disciplinae ecclesiasticae
rigore servato, eum coercitum ex Hippona urbe
et dioecesi pellendum curavit. Quem tamen severiori
adhuc alia <strong>139</strong> ecclesiastica poena plecti Deuterio
suo episcopo mandat; huic suis epistolis indicens
ut a <em>clericorum gradu congrue ecclesiastica severitate</em>
Victorinum dejiceret, ut is quocumque honore et
communione privatus omnibus innotesceret. Ei denique
petenti poenitentiae locum concedere omnino vetat;
nisi <em>et alios quos illic novit esse manifestaverit, non
</em><nobr><sub></sub></nobr> <em>solum in Malliana, sed in ipsa tota omnino provincia.</em></p>
<p>6. Rerum porro harum summam ex Augustini epistola
236, olim vero 74, nos ipsi ad patefaciendam
ecclesiasticam cum Manichaeis adhibitam disciplinam
excerpsimus <small>[Note: <nobr><sub></sub></nobr> Augustini epist. 236; exstat tom. II, pag. 646.]</small>. Quo anno autem S. doctor eam
scripserit, latuit novissimos Augustini Operum editores,
qui eam in quartam epistolarum classem rejecerunt.
Earum videlicet <em>quarum tempus minus compertum
est.</em> Sed in praemonitione ad duos de Actis
cum Felice Manichaeo libros, vetustum quoddam Felicianae
professionis fragmentum cum ex Baronio,
tum ex Gervasiano codice, ipsi Augustini Operum
editores in medium adducunt, quo intelligimus ex
hac haeresi ad Ecclesiam venientes numquam receptos
fuisse, nisi primum alios ejusdem sectae viros
proderent, et ad suos Ecclesiarum episcopos vel pastores
deferrent; nec Manichaei qui tamquam poenitentes
recipiebantur, aliorum hujus sectae virorum
nomina patefaciebant qui eam dumtaxat dioecesim
<nobr><sub></sub></nobr> incolebant ad cujus communionem post reconciliationis
sacramentum ipsi erant admissi, sed et alios
longe lateque per totam provinciam, vel alias viciniores
dispersos prodere tenebantur. Id perspicue
innotescit ex ipsius Felicis quondam Manichaei confessione,
de quo in superioribus verba fecimus: Videlicet
<em>Felix conversus ex Manichaeis dixi, sub testificatione
Dei, me omnia vera confiteri, de quo scio
Manichaeos, vel Manichaeas, in partes Caesarienses,
Mariam et Lampadiam uxorem Mercurii argentarii,
quibus etiam electum Eucharistum pariter oravimus,
Caesariam et Lucillam filiam suam, Candidam, quae
commoratur Thipasse, Victorinam Hispanam, Simplicianum
Antonii Patrem, Paulum et sororem suam,
qui sunt Hippone, quas etiam per Mariam et Lampadiam
scivi esse Manichaeas.</em> Ex hac ergo Felicis Manichaei
ad catholicam fidem revertentis confessione,
vetusta illa Ecclesiae disciplina innotescit, qua cautum
erat ne umquam ad reconciliationis sacramentum
<nobr><sub></sub></nobr> admitterentur, nisi sub omnipotentis Dei testificatione
proderent quotquot noverant ea haeresi inquinatos.
Quorum tandem si poenitens aliquem sibi
notum ad ecclesiasticos judices dolose deferre praetermisisset,
jam laudata reconciliatione efficiebatur
indignus. Propterea idem Felix hanc suam confessionem
his verbis clausit: <em>Hoc tantum scio, quod si
aliud inventum fuerit me scire supra quam dixi, me
reum ego ipse confiteor.</em></p>
<p>7. Sed ex praecedenti hac Felicis confessione nondum
plenius et perfectius illius antiquae disciplinae
ratio et ordo innotescit. Etenim cum plerique ex
Manichaeis numquam sacro baptismatis lavacro essent
regenerati, et gentilium quasi ritu semper vixissent,
alii vero ex catholica societate aufugientes Maneti
nomen dederant, idcirco non eadem episcoporum
agendi ratio esse poterat in utrisque recipiendis.
Et quidem eorum quilibet quos poenitebant
libellum confessionis simul atque poenitentiae facere
tenebatur, in quo, anathemate primum Maneti dicto,
<nobr><sub></sub></nobr> enixe debebat petere, vel catechumeni vel poenitentis
locum obtinere; ejusmodi porro libellos episcopi
recipiebant, hosque probabant an ecclesiasticis
essent conformes regulis; nec aliter iisdem reconciliationis
epistola dabatur, nisi <em>cum die et consule: ut</em>
(nimirum) <em>neque de superiore tempore aliquam molestiam
vel publicis legibus, vel disciplina ecclesiastica
paterentur.</em> Si quis vero post acceptum ecclesiasticum
testimonium et syngraphum, certis adhuc indiciis
Manichaeus apparebat, tunc justitiae severitatem
ad civilium et ecclesiasticarum <strong>140</strong> legum formam
experiri cogebatur; quos deinde catholicis viris prorsus
juxta apostolicum divi Pauli mandatum cavere
jubebantur. <em>Commendabantur autem, qui epistolas ab
episcopis acceperant, religiosis catholicis vicinis, vel cohabitatoribus
</em><nobr><sub></sub></nobr> <em>suis, sive clericis, sive laicis, per quorum
erga se curam frequentent ad audientiam sermonis
Dei, et quorum testimonio possint innotescere.</em> Ita legimus
eo in commonitorio Ecclesiae catholicae, quod
vulgo Augustino inscribitur, quodque novissimi Augustini
Operum editores in tomi octavi appendicem
rejecerunt. Ex quo deinde commonitorio illud pariter
intelligimus, hos Manichaeos conversos non statim
ad baptismum, vel ad reconciliationis sacramentum
admissos fuisse, sed vel in catechumenorum gradu,
vel in poenitentium loco usque ad mortis periculum
perseverare debuisse, vel saltem tamdiu in alterutro
permanere statu coactos, quamdiu ab episcopis, eorum
fidei firmitate perspecta atque eorum testimonio
quibus commendati fuerant comprobata, has poenas
per indulgentiam ipsis relaxandas aequum esse judicabatur.</p>
<p>8. Epistolae tandem testimonium, seu syngraphus,
sub quo Manichaei poenitentes demittebantur,
non eadem prorsus forma exprimebatur. Nam quemadmodum
<nobr><sub></sub></nobr> electi <em>auditoribus</em> erant nequiores, ita et
gravioribus poenis afficiebantur. Quare in primis <em>auditores,</em>
post factam confessionem, et post dictum
anathema blasphemiis et impiissimae et immundissimae
haeresi eorum, facile laudatas episcoporum litteras
obtinebant, adversus eos qui sibi temporis praeteriti
Manetis errorem objicere tentabant; electis
vero non tam facile ejusmodi dabatur testimonium;
sed prius cum Dei servis, sive clericis, sive laicis in
monasteriis vel xenodochiis recludebantur, donec
praecedentis haereseos penitus omni suspicione purgata,
tandem vel baptismum, vel reconciliationem
recipere mererentur.</p>
<p>9. Jam vero gradum sistere paululum nos oportet,
ut apostolicae sedis hostibus arma praeeripiamus, et
ea potissimum quae ex praecedenti nostra oratione
sibi nancisci posse contenderent. Etenim cum illorum
studium sit ut Romanorum pontificum jura auctoritatemque
in haeresibus profligandis et in ecclesiastica
<nobr><sub></sub></nobr> firmanda disciplina dejicere conentur, jam
sibi adulari possent Ecclesiae leges hactenus descriptas,
vel ex Augustino, vel ex aliis Africae episcopis
prodiisse. Et hac de causa tantum roboris obtinuisse,
ut Romana Ecclesia eorum facta pedissequa, easdem
leges postmodum sibi adoptaverit, ac religiose in Manichaeis
judicandis custodire voluerit. Ita profecto
nugari possunt, qui non solum tamquam genuinum
Rom. Ecclesiae canonum codicem volumen illud evulgarunt,
quod ex aliarum Ecclesiarum statutis, episcoporum
litteris, congestum est; sed et de Eutychianorum
rebus disserentes, non alias partes S.
Leonem subiisse asseverant, quam eas quas olim
Athanasius cum Arianis, Augustinus cum Pelagianis,
Cyrillus cum Nestorianis subierant. Quinimmo, de
Pelagianorum rursus causa agentes, Innocentii, Zosimi,
Bonifacii atque Coelestini decreta, nonnisi ex
ipsis Africanis conciliis robur obtinuisse commenti
sunt. Quibus omnibus, et id genus similibus, nugis
<nobr><sub></sub></nobr> et mendaciis hisce nostris historicis lucubrationibus
occurrere voluimus, ut has erga apostolicam sedem
calumnias dilueremus, istud etiam quod objicere
potest statim eriperemus. Nec enim ecclesiasticae disciplinae
ea lex Augustino, aut alii cuipiam Africae
episcopo asseri potest, quae antequam Augustinus
catholicis nomen daret, et antequam Africae episcopi
Manichaeos convenirent, ab apostolica divi Petri sede
firmata et definita fuerat. Eam legem ex apostolica
Romanae sedis traditione scripto consignavit papa
Syricius in sui pontificatus exordio, quando Augustinus
videlicet adhuc in Manichaeorum erroribus
versabatur. Immo neque tunc Africae praesules in
Manichaeos ecclesiasticis poenis animadvertere coeperant;
cum id primum apud Carthaginem, Augustino
jam Hipponensem episcopatum tenente, factum
fuisse ex superioribus intelligamus. Non igitur
<nobr><sub></sub></nobr> ex ecclesiasticae disciplinae regula, vel ratione, ab Augustino,
aut alio <strong>141</strong> quopiam Africae episcopo prodire
potuit, si Augustinus et caeteri Africani episcopi
ad illius sectae exitium ea statuta servarunt quae diu
antea ab apostolica sancti Petri sede fuerant pronuntiata.
Nostra vero nunc interesset ejusdem papae
Syricii decreta subjicere, quae postmodum maxima
cum religione, non tantum Africani PP. in Manichaeis
recipiendis observarunt, sed et omnes totius orbis
Ecclesiae admodum religiose custodierunt. Id autem
praesentis otii opus esse non potest, cum in subsequentibus
capitibus varias cum Paschasio Quesnello
congressiones habituri, plurium Romanorum pontificum
in Manichaicae sobolis odium et exitium res
gestas describere et indicare reservaverimus.</p>
<p>10. Interim vero ne clarissima doctrinae et sanctitatis
lumina debita laude et merito fraudemus, plurimi
faciendum esse affirmamus Augustini potissimum
et Africae episcoporum studium, qui totis animi
viribus ita Manichaeis sese opposuerunt, ut nefariam
<nobr><sub></sub></nobr> eam sectam profligarent et abolerent. Augustino imprimis
omnis honos et laus deferri debet. Qui a suae
conversionis die nihil aliud secum reputavit quam nefanda
atque occultiora Manichaeorum mysteria prodere,
falsa hujus sectae dogmata convellere, eorum
impudicitias scripto exaggerare, <em>electorum</em> hypocrisim
deridere et exsecrare, profanos ritus et sacramenta
ab ipsis adhibita maledictis impetere; et doctiores
praeterea, quos tamquam suos magistros caeteri Manichaeorum
habebant, ad publicas habendas disputationes
provocare; ex quibus postea, Manichaicae
doctrinae falsitate comperta, unice catholicae fidei
sanctitas ut omnibus innotesceret allaboravit. Haec
quippe sunt quae in catholicae Ecclesiae bonum, decus
et utilitatem maximo studio praestitit S. doctor Augustinus.
Cujus gloriosos labores non solum celebrant
tot tantaque erudita opera, praesertim contra
eosdem conscripta, quorum catalogum nos in praesens
non recensemus, ne a proposito scopo recedamus;
<nobr><sub></sub></nobr> sed et omnia alia ab eo vel contra Donatistas, vel
Pelagianos et Arianos conscripta; in quibus passim,
modo unum, modo alium, Manichaeorum errorem
refellere conatus est. Tanta ergo librorum Augustini
supellectile, Africa potissimum, et catholica Ecclesia
ditata, eo tempore videlicet quo haereses in eam
<em>terram tamquam serpentes Aegyptiorum magorum
scatebant,</em> jam reliqui Africani praesules, apostolicae
Romanae Ecclesiae regulis edocti, et civilium legum
subsidio adjuti, plene Manichaeos conterere et consumere
poterant. Quemadmodum S. doctorem indicare
voluisse arbitramur, sermone tempore barbarico
habito ad catechumenos, ita eos alloquendo: <em>Manichaeorum
venenum subrepserat, contritum est, consumptum
est</em> <small>[Note: <nobr><sub></sub></nobr> Serm. ad catechumenos de Tempore barbarico, cap. 5. Exstat tom. VI, pag. 45.]</small>. Sed non ea ratione consumptum, ut Manichaei
vel exsilio affecti ex Africae regno excedentes
Augustini aevo alio commigraverint, vel quia ad
poenitentiam adducti regnum illud ab omni Manichaica
labe exstitisset purgatum. Non ita inquam.
<nobr><sub></sub></nobr> Nam viperea illa propago, civilibus ecclesiasticisque
poenis perterrefacta, latebras sibi quaerere solita,
numquam penitus Africa exsiliit, quamvis postmodum
Vandali regnum illud vastassent. Augustini
igitur loquendi scopus ille fuit: innuere videlicet
<em>Manichaeorum venenum ibi contritum et consumptum
esse</em> anathematismis et proscriptionibus; ejusque
diabolica illicia omnino contrita et confracta fuisse
catholicorum studiis et scriptis, ut neque rudes,
neque doctiores homines, ejusmodi laqueis amplius
contingi possent. Haec quae descripsimus ad Augustini
pertinent aevum. Sed si quid de eadem haeresi
in Africa grassante dicendum nobis occurrerit,
temporum ratione, quantum possumus, servata, harum
historicam elucubrationem decursu opportunius
indicabimus.</p>
<br> <h4><center>
<strong>142</strong> CAPUT VII.
<em>A probris et maledictis Beausobrianis S. Leonis Magni
in Manichaeos agendi ratio vindicatur. S. pontificem
non tantum in concionibus declamasse, sed eorum
errores patefecisse explicatur. S. Augustini pariter
scripta contra Manichaeos exarata, nec fabulas nec
sophismata continere contra eumdem Beausobre
ostenditur.</em> </center></h4><nobr><sub></sub></nobr> 
<p>1. Plures hic assumimus ventilandas quaestiones,
quae, semel illustratae, non tantum plurimum lucis
conferunt nostris praecedentibus dictis, sed etiam
prorsus ea argumenta eripiunt, quae Beausobre
contra SS. Leonem M. et Augustinum, strenuos Manichaeorum
oppugnatores, nimis injuriose objecit.
Primo ergo animadvertit quemadmodum miserabilis
illa Manichaeorum secta, post occupatam a Vandalis
Africam proconsularem, in qua latius se propagaverat,
exsulatum abire fuerit coacta. Cujus sectatores,
alii Romam venerunt, alii vero in diversa loca aut
<nobr><sub></sub></nobr> urbes se recipere curarunt. Qui autem Romam venere
solamen atque subsidia a suis fratribus obtinere
posse sperabant, ut tutius viverent. At brevi isthaec
spes eos fefellit. Nam de eorum adventu et mansione
certior factus S. Leo Magnus, summus pontifex,
nihil studii et laboris praetermisit ut ab hac peste
suam Ecclesiam purgaret. Verumtamen (ait Beausobre)
talem modum agendive rationem in eos adhibuit,
ut potius ad iracundiam et desperationem impulerit,
quam ad resipiscentiam et criminum ejurationem
excitaverit. Contendit S. Leo (subjicit idem
Beausobre) eos de abominabilibus caeremoniis fuisse
convictos, de quibus ipse postea encyclicis epistolis
Italiae episcopos admonuit. Hic ergo agendi modus
duos perniciosos effectus peperit. Primus fuit excitare
in populum et plebem horrorem erga Manichaeos,
atque movere magistratus ad infligendas ipsis
poenas jam a legibus statutas. Alius vero effectus
perniciosior fuit ille, quo sensim in eosdem Manichaeos
<nobr><sub></sub></nobr> maximus horror in Ecclesiam catholicam inspirabatur,
videntes tantopere episcopos sibi graviter
infensos fieri, cum ab istis calumniis potius atque
gravissimis persecutionibus urgerentur. Nec enim de
illis criminibus erant rei, de quibus postulabantur
<small>[Note: <nobr><sub></sub></nobr> Beausobre, serm. praelim. ad II part. Hist.,
pag. 226.]</small>. Hisce itaque maledictis et probris S. Leonem
pontificem Beausobre vexavit, ut Manichaeis magis
indulgeret, eosque a nefandis criminibus purgaret.
An ergo tantam scribendi impudentiam vel ratiocinandi
audaciam patienter sustinebimus; praesertim
cum auctor in universo suo opere se jactet nullis
praejudiciis adduci, solamque rerum veritatem percunctatum
esse in Manichaeorum historia adornanda?
At splendide in his omnibus nostrum scriptorem
mentitum esse sequentia momenta patefacient.
Primo, undenam colligit Manichaeos Romam venisse,
vastata a Vandalis Africa proconsulari? Hujus enim
nefariae sectae homines jam pridem alias latebras sibi
in urbe Roma quaesiverant, videlicet tempore S. Syricii
<nobr><sub></sub></nobr> papae. Quos pervicaces et nimis perfracte suis erroribus
adhaerentes et propugnantes in exsilium amandari
jussit; correctos autem et poenitentes ad reconciliationis
sacramentum admisit; dummodo reliquum
vitae cursum in monasteriis detenti absolverent <small>[Note: <nobr><sub></sub></nobr> Videsis quae praecedenti cap. scripsimus, pag.
139 et seq.]</small>.
Non igitur Romanorum PP. agendi modus in Manichaeos
originem habuit a magno Leone; non post
Vandalicam cladem Africae proconsulari illatam <strong>143</strong>
Romae detecti sunt, ut oscitanter (credo) Beausobre
affirmavit <small>[Note: <nobr><sub></sub></nobr> Beausobre, ubi supra.]</small>; non praecludebatur deinde ipsis ad
poenitentiam aditus, ut iracundia et desperatione
adducerentur; sed proposito ipsis ex una parte legum
sacrarum rigore, et ex alia ecclesiastica pace et lenitate,
<nobr><sub></sub></nobr> ad quam potius eorum animus inclinaret poterant
se flectere. Non ergo ita saevus judicandus est
S. Leonis Magni cum Manichaeis agendi modus, ut
neglectis suorum praedecessorum Syricii et Anastasii
pontificum statutis, Manichaeorum primo conversionem
non quaesierit, et poenitentes ad reconciliationem
recipere recusaverit. Quod si deinde populare
odium in hos homines ob detecta horribilia flagitia
excitabatur, ut etiam magistratus moverentur ad eos
poenarum rigore torquendos, id minime Leoni vitio
dari debet. Quinimmo summa laude illud studium
cumulandum est, quo Romanam Ecclesiam, sibi
concreditam a tantarum nequitiarum inquinamentis
purgare nitebatur. Quid praeterea, si Manichaei maximum
horrorem erga episcopos et catholicorum societatem
concipiebant? Ea enim ordinaria omnium
reorum conditio esse solet, ut judices vereantur, et
a poenis, quibus juste affici debent, abhorreant <small>[Note: <nobr><sub></sub></nobr> Videsis cap. 9 secundi lib. hujus Historiae.]</small>.
Sed non ideo episcopi illorum calumniatores persecutoresque
efficiebantur. Cum non nisi Manichaica
<nobr><sub></sub></nobr> crimina in judiciis, solemni inquisitione probata,
eorumdemque confessionibus patefacta, sermone vel
scripto promulgabant. Hanc enim oeconomiam nostrum
Leonem servasse vel in publicis concionibus
ad populum habitis, vel cum ad omnes Italiae episcopos
suas epistolas direxit, ut praecaverent se suasque
plebes a Manichaeorum dogmatibus (qui homines ex
urbe Roma fuerant recenter expulsi), luculentius
ipsi demonstramus agentes de Romana Leonis in
Manichaeos inquisitione. Ex qua videlicet dissertatione
abundantius lector habebit unde probra et
maledicta Beausobriana in S. Leonem Magnum
refellat.</p>
<p>2. Neque satius duxit Beausobre S. Leonis Magni
in Manichaeos agendi rationem, ut hactenus vidimus,
taxare et probris proscindere; sed ad ejusdem S.
pontificis Epistolas et Sermones gradum faciens, hos
haudquaquam descriptionem Manichaicae doctrinae
continere affirmat; sed omnia istius scripta in invectivis
<nobr><sub></sub></nobr> contra Priscillianistas et Manichaeos versari
ait, cum perpetuo duas has distinctas sectas confundere
conetur, ambasque iisdem poenis subjiciat.
Aliquam laudem Leonis zelum mereri subjicit; sed
major in eo animi moderatio expetenda fuisset. Cum
potissimum is fuerit unus ex iis praecipuis episcopis
qui haereticorum supplicia tamquam rata et justa
probaverit. Claudit tandem Beausobre suum sermonem
dicendo tantae Leoninae commotionis causam
quaesivisse, et secum reputasse hujus S. pontificis
characterem. Hominis (inquit) fuit ejus character
ambitione abrepti, minus cogitantis spiritum lucrari
docilitate et suasionibus, sed potius violentiis opprimere.
Nec tamen satis duxit Beausobre ita scripsisse;
sed ut magis suum furorem in S. pontificem et apostolicam
sedem exerceret, provocat in notis ad quaedam
verba ejusdem S. Leonis, dicta occasione necis
Priscilliani aliorumque istius sectatorum, apud Treviros
a Maximo imperatore per publicos ministros
<nobr><sub></sub></nobr> patratae; quibus verbis idem pontifex probare videtur
illius principis cruentum consilium, et deinde
subjicit. <em>Quesnelli nota super hunc locum, digna est
ut hic exscribatur: Sed neque hic</em> (Severus Sulpicius),
<em>neque ille</em> (Hieronymus), <em>neque quisquam alius sanctorum
Patrum qui illo Priscilliani aevo vixerunt, cruenta
hujusmodi consilia approbarunt;</em> nempe ut Leo <small>[Note: <nobr><sub></sub></nobr> Consule cap. 10 hujus libri, in quo singillatim
Manichaicos errores, dogmata et ritus ex Leonis
textibus referimus.]</small>.</p>
<p>3. Haec omnia autem eripere et singula probra
quibus S. Leonis fama et sanctitas proscinditur in
iniquos calumniatores retorquere, nec grave erit, nec
nobis satis difficile. Alia enim ex iis quae objecit ita
<strong>144</strong> sunt infirma et insulsa, ut ad ea refellenda sufficiat
oculos in Opera S. Leonis Magni conjicere, et
<nobr><sub></sub></nobr> oppugnatoris mendacia deprehendentur. Quare eum
rogo undenam hauserit Leonem in Epistolis et Sermonibus
palmares Manichaeorum errores non descripsisse,
sed in solis declamationibus, rhetorum more,
fuisse versatum? Id sane ex Quesnelli notis et scriptis
non hausit, quem veluti magistrum sequendum, ut
ex praecedenti narratione vidimus, assumpsit. Nam
is varios saltem ex sancto pontifice Manichaeorum
errores recensuit, ut constat ex cap. 10 hujus libri.
Quamvis praeterea et alios passim commemoret, quos
non nisi ob nimiam oscitantiam idem Quesnellus annotare
praetermisit. Quid praeterea Leoni opus erat
in concionibus ad populum habitis, totam Manichaicae
philosophiae et theologiae doctrinam, omnes superstitiosos
et profanos ritus, omnia diabolica mysteria,
in quibus secta illa versabatur, singillatim enumerare,
atque proferre? Non enim illud munus assumpserat,
ut dogmatum fidei tractatus componeret ad
illos haereticos oppugnandos; sed dumtaxat in votis
<nobr><sub></sub></nobr> habuit Romanum populum admonere ut se ab eorum
consuetudine et institutis praecaveret. Id facere consuevit
in solemnioribus praecipue anni diebus, dum
sacratiora fidei nostrae mysteria in templo agebantur.
Idcirco sat erat summatim indicare populo horum
palmares errores, ut illos abominaretur; sed in epistolis
contra eosdem Manichaeos conscribendis aliam
esse secutum rationem, et ipsarum textus, et rerum
scriptarum ordo manifestant.</p>
<p>4. Et imprimis quod ad Italiae episcopis epistolam
datam spectat, Beausobre eam vix suis oculis lustrasse
censendum est <small>[Note: <nobr><sub></sub></nobr> S. Leonis epist. 8, cap. 1.]</small>. Si enim hujus textum
cursim dumtaxat etiam attigisset, non alium sibi
scopum proposuisse Leonem intellexisset, quam episcopos
praemonere super iis quae Romae in solemni
judicio contra Manichaeos habito gesta fuerunt; ne
ignari videlicet, in eorum dioecesibus vitiorum semina,
quae Romae exstincta interierant, furtim radicitus
per novas propagines seminarentur. Uno verbo,
generatim ibi dumtaxat de Manichaica disseruit haeresi,
<nobr><sub></sub></nobr> et alios episcopos advocat in consortium suae
sollicitudinis, certiores faciendo: <em>plurimos Manichaicae
impietatis sequaces et doctores in Urbe investigatione</em>
sua reperiisse, <em>vigilantia</em> divulgasse, <em>auctoritate</em>
et <em>censura</em> coercuisse. Sed quoniam in iisdem
coercendis solemnem judiciorum formam et regulas
servavit, descriptis in publicis tabulis criminibus,
eorumdem reorum confessionibus probatis, una cum
hac epistola, omnium gestorum exemplaria transmisit
ut plenius edocerentur. <em>Sicut</em> (ait) <em>gestorum vos
series poterit edocere. Ad instructionem vestram etiam
ipsa</em> (gesta videlicet) <em>direximus, quibus lectis omnia
quae a nobis deprehensa sunt nosse potestis.</em> Dolendum
quidem est ejusmodi Actorum seriem temporum injuria
intercidisse. Sed magis dolendum Beausobre
hanc epistolam lustrare neglexisse, ut solis calumniis
et probris in S. pontificem inveheretur.</p>
<p>5. Quod vero ad alteram spectat epistolam, quae
est 15, minime inficiari possum, eam totam versari
<nobr><sub></sub></nobr> in quaestionibus eidem S. pontifici a Turribio episcopo
Asturicensi propositis, cum is videlicet illum in
Priscillianistarum causa consuleret. At neque hac
occasione Leonem decebat aut oportebat longum
tractatum hujus vel Manichaicae haereseos describere,
nam extra propositarum sibi quaestionum terminos
inepte vagatus esset. Nec quidquam facit quod in
laudata epistola promiscue cum de Priscillianistarum,
tum de Manichaeorum institutis disseruerit; nimis
enim affines erant ambae istae haereses, cum Priscilliana
multa falsa dogmata ex Manichaica mutuata sit,
et ambae antiquorum Gnosticorum virus imbiberunt.
Nec propterea tamen Leo SS. pontifex de errore
esset insimulandus, si Priscillianistas quandoque Manichaeos
<nobr><sub></sub></nobr> appellaverit. Si quidem et Idacius narrat <small>[Note: <nobr><sub></sub></nobr> Idacius, ad olympiad. 306.]</small>
latentes in Asturicensi urbe Manichaeos, gestis episcopalibus
detectos, ad judicium <strong>145</strong> tractos et damnatos,
per Hispaniam fuisse publicatos. Tamen ibidem
sermonem habuisse de Priscillianistis, exploratum
est. A qua scribendi phrasi nec Hieronymus abhorruit
<small>[Note: <nobr><sub></sub></nobr> Hieronymus ad Ctesiphontem.]</small>, ut annotavit etiam Quesnellus <small>[Note: <nobr><sub></sub></nobr> Quesnellus, tom. II Operum S. Leonis M., in
<nobr><sub></sub></nobr> notis ad epist. 15, pag. mihi 449.]</small>.</p>
<p>6. At vehementius adhuc insectari voluisse S. Leonem,
postremum quod objecit perspicue manifestat,
cum videlicet S. pontificem describit, ambitione et
furore ductum, probasse cruentum Maximi tyranni
consilium in Priscillianistas apud Treviros exsecutioni
demandatum. Qui tamquam mendacem et impostorem
vult convenire Beausobre, mittat eum ad
Leoninae epistolae textum. Ex quo sat habebit, nec
magis injustum probrum, nec audaciorem contumeliam
potuisse excogitare. Narrat quippe S. Leo, illius
epistolae cap. 1, quemadmodum episcopi <em>sub quorum
temporibus haeresis illa nefanda prorupit per totum mundum
</em><nobr><sub></sub></nobr> <em>instanter egerint ut impius furor ab universa Ecclesia
pelleretur.</em> Quid mali consilii in hoc? Nihil plane
in episcopalis dignitatis dedecus vel ecclesiasticae
lenitatis detrimentum illi Patres egerunt, qui, anathemate
in Priscillianum et socios prolato, eos, vel
ex episcopalibus sedibus, vel ecclesiastica communione
depulsos, tamquam ethnicos et publicanos haberi
jusserunt. Nec suffragatur Beausobre illud aliud
judicii genus cruentum, de quo statim S. Leo facit
mentionem, scribens: <em>Quando etiam mundi principes
ita hanc sacrilegam amentiam detestati sunt, ut auctorem
ejus cum plerisque discipulis legum publicarum
ense prosternerent.</em> Judicii enim hujus cruenti causam,
non episcopis, sed criminum qualitati gravitatique
adjudicat. Nam subjicit: <em>Videbant</em> (principes) <em>enim
omnem curam honestatis auferri, omnem conjugiorum
copulam solvi, simulque divinum humanumque jus subverti,
si hujusmodi hominibus usquam vivere cum tali
professione licuisset.</em> Si enim Priscillianistae solis fidei
dogmatibus repugnassent, si aeque omnes honestatis
<nobr><sub></sub></nobr> leges, divina simul et humana jura non subvertissent,
nullam in eos tulissent saeculi principes cruentam
sententiam. Sed quia in talia facinora erumpebant,
quae totam vitam civilem ad exitium perducebant,
idcirco tantae amentiae auctores publicarum legum
ense prosternere necessarium duxerunt. Propterea
idem S. Pontifex, ne ad malignam interpretationem
quisquam praecedentia ejus verba trahere auderet,
statim duo illa judiciorum genera distinguit, explicans
<em>quemadmodum ecclesiastica lenitas. . . . . . sacerdotali
contenta judicio, cruentas refugiat ultiones.</em> Si refugit,
non approbat. Sed subjicit: <em>Severis tamen Christianorum
principum constitutionibus adjuvatur, dum ad
spirituale nonnumquam recurrunt remedium, qui timent
corporale supplicium.</em> Unde ergo habet Beausobre
Leonem cruenta consilia probasse? Forte quia dixit
ecclesiasticam lenitatem, sacerdotali contentam judicio,
<em>Christianorum principum</em> constitutionibus adjuvari?
sed quo sensu id Leo affirmavit? Nimirum.
<nobr><sub></sub></nobr> quia gravioribus hujusmodi criminibus irretiti, corporalis
supplicii timore correpti, nonnumquam ad
<em>spirituale remedium recurrunt,</em> praecedentes eorum impietates
et crimina exsecrando. Quam vanae ergo et
futiles sint Beausobrianae in S. Leonem Magnum calumniae,
praecedens haec nostra disserendi ratio et
methodus ostendit. Ex quibus lector etiam habet
unde subdolam quartam annotationem Quesnelli refellat
<small>[Note: <nobr><sub></sub></nobr> Quesnellus, nota 4, tom. II Operum S. Leonis
M., pag. 448. Videsis Priscillianistarum historiam,
cap. 15.]</small>, qui tamen non ita audacter sicuti Beausobre
commentus est.</p>
<p>7. Jam vero manum de tabula tollere statueram,
et, relictis parumper S. Leonis Magni vindiciis, ad
Augustini causam agendam gradum facere volebam,
ut hunc quoque ab injustis Beausobrianis criminationibus
<nobr><sub></sub></nobr> purgarem <small>[Note: <nobr><sub></sub></nobr> Beausobre, part. II Hist. Manichaeorum, lib. I,
cap, 2, pag. 256,  3.]</small>. Sed cum in evolvendis scriptis
acatholici viri alia quoque <strong>146</strong> offenderim quae Leonis
pietatem et sinceram fidem laedere videntur, diutius
in horum examine immorari necessarium duxi, ne
omnino indiligens ab invidis criticisque adversariis
judicarer. Iterum ergo S. pontificem in scenam
inducit, non tantum ut ludat de Manichaeorum dogmatibus
disserendo, sed ut novis maledictis et probris
eum exagitet. Confingit imprimis S. Leonem
Cyrilli Hierosolymitani sententiam secutum, qua ait
Manem <em>blasphemasse, se sanctum Spiritum vocitando;</em>
dicit: Magis speciosa est saltem ejusmodi accusatio;
et Leo melius fecisset eam potius exscribere quam
extendere, et latius explicare inexcusabili cum libertate
praefata verba, <em>Manichaeos</em> (ait Leo) <em>sub nomine
Spiritus sancti, ipsum talium impietatum magistrum
adorare Manichaeum.</em> Et rursus: <em>In magistro suo Manichaeo
apparuisse Spiritum sanctum crediderunt . . . . .
ut non aliud fuerit Manichaeus ipse quam Spiritus</em> <small>[Note: <nobr><sub></sub></nobr> S. Leo Magnus, serm. 4 in Epiphan., cap. 2
et seqq.]</small>.
Profecto si id verum exstitisset (subjicit Beausobre)
<nobr><sub></sub></nobr> nostrum haereticum superbia et blasphemia ad supremum
malitiae gradum traxissent. At si Leo non est
magis fidelis in suis narrationibus, quam sit justus in
suis sermonibus, excusabimur plane, si illius dictis
fidem non adhibeamus. Potissimum cum paucis etiam
refellere volens praesumptam Manichaei superbiam in
sequentia verba erupit. <em>Quoniam et hic de illa mundi
exstitit parte, quae non potest Spiritum veritatis recipere.</em>
Quasi innueret Spiritum sanctum augustis finibus
esse restrictum, et Orientis populum cunctis esse
miserabiliorem. Numquam sane (subjicit Beausobre)
credidissem quod unus episcopus, qui <em>Magni</em> cognomentum
obtinuit, simile absurdum in quodam sermone
qui ad posteros transiit dicere potuisset. Ita
ut ipse oblitus quod primi inter gentiles qui Messiam
adorare venere fuerunt magi, Persarum philosophi,
et quasi Manetis atavi. Pariter ille oblitus est se alio
in sermone dixisse quod magi non ex sidereo signo
cognovere Christum in Judaea natum, <em>sed agente sine
</em><nobr><sub></sub></nobr> <em>dubio in eorum cordibus inspiratione divina.</em></p>
<p>8. En totus Beausobrianus ludus, qui actoris impudentiam
et mendacia arguit, si inspiciamus Leoninum
contextum ex quo tria objecta loca avulsa sunt.
In quorum primo nihil plane occurrit a fide et veritate
alienum, quodque a Manichaeis profiteri S. pontifex
non deprehenderit. Quarto enim illo de Epiphania
sermone, in populi memoriam incarnationis
mysterio revocato, et latius explicatis quae ad diei
celebritatem, ad magorum in Bethleem adventum,
ad oblata munera, ad sidereum illud signum quod
ex longinquis Orientis partibus eos adduxerat, pertinebant,
Manichaeos quos mox in Urbe latentes detexerat
aggreditur exagitare, summatim ad populum
sacrilega commenta et fabulosa mendacia referens,
quibus incarnationis veritatem subvertebant. Quid?
Ne pluribus populum teneret, ad quamdam summam
reduxit omnium errorum capita: videlicet quemadmodum
Mosaicas Scripturas rejicerent, evangelicas
corrumperent, apostolicam symboli veritatem contemnerent,
<nobr><sub></sub></nobr> et negantes <em>a Christo vivos et mortuos judicandos,
docebant in sole et luna colere Christum, et
sub nomine Spiritus sancti ipsum talium impietatum
magistrum adorare Manichaeum.</em> Duo autem illa valde
inter se differre, quis non videt? Manichaeum videlicet
se Spiritum sanctum dixisse, et illius discipulos
sub Spiritus sancti nomine Manicheum adorare <small>[Note: <nobr><sub></sub></nobr> Id nos ipsi ad marginem hujus cap. annotavimus;
ut videlicet lector unico intuitu intelligeret
quod Manes magister docuerit, quidve Manichaei discipuli
Leonis aevo credidissent. Nostri deinde mss.
codd. pro voce <em>sancti</em> aliam <em>Dei</em> habent. Sanctus Leo,
<nobr><sub></sub></nobr> serm. 2 de Pentecoste, cap. 6 et seqq.]</small>.
Hocce postremum dumtaxat de Manichaeis S. Leo Magnus
<nobr><sub></sub></nobr> affirmavit. Ea prorsus ratione qua sacrilegi etiam
contendebant in sole et luna Christum adorari; nec tamen
effutiebant solem et lunam esse Christum. Neque
alio <strong>147</strong> modo noster Leo ratiocinatus est in altero
sermone de Pentecoste, cum Manichaeos suae aetatis
refellere aggressus est, contendentes magnum quemdam
et sublimem auctorem sequi, in <em>Mane</em> magistro
suo apparuisse <em>Spiritum sanctum crediderunt, promissumque
a Domino Paracletum non prius venisse quam
hic infelicium deceptor oriretur, in quo ita Spiritus
sanctus manserit, ut non aliud fuerit Manes ipse quam
Spiritus Dei.</em> Si igitur ad haec Leonina dicta ex Manichaeorum
sententia prolata attendamus, nihil prorsus
intelligimus quo potuisset Beausobre S. Leonem infidum
et injustum appellare. Constabat enim S. pontifici
ejusmodi prava dogmata a Manichaeis profiteri,
non ex falso hominum rumore, non ex aliorum testimoniis,
sed haec omnia ex eorumdem Manichaeorum
confessione criminumque exsecratione probavit. Quare
omnibus persuasum esse debet acatholicum virum
<nobr><sub></sub></nobr> Beausobre nodum semper quaesivisse in scirpo, fraudulentas
interpretationes confingendo.</p>
<p>9. At saltem verum erit S. pontificem Spiritui
sancto fuisse injurium, cum illum angustis finibus
restrinxit, et Orientales illius ope et praesidio privari
indicavit. Commentum apage. Narrat quippe S. Leo
quemadmodum Manes in orbem damnandus apparuerit,
Probo et Paulino consulibus. Ex qua temporis
epocha evidenter demonstrat jam a Christi morte
ad Probi et Paulini consulatum usque octavam in
Christianos persecutionem desaeviisse, innumerabilesque
martyres exstitisse, quibus juxta divinas promissiones
apud Matthaeum XIX datus erat Spiritus
sanctus: <em>Nolite cogitare quomodo aut quid loquamini,</em>
etc. Non potuisse ergo Deum, suorum donorum
largitatem continere, ut tot Ecclesiae generationes
sua inspiratione fraudaret, donec prodigiosus turpium
mendaciorum signifer nasceretur, Leo quasi
Archelai argumentis insistens asseverat, et statim
<nobr><sub></sub></nobr> de Manete subjicit: <em>Cui nec hoc quidem tribui potest,
quod vel exiguam divinae inspirationis acceperit portionem,
quoniam hic de illa mundi exstitit parte, quae
non potest Spiritum veritatis accipere.</em> At haec verba
posteriora non sunt referenda, aut ad Persidem, aut
ad totum Orientem, ut vel allucinatione, sive malitia,
Beausobre interpretatus est, <em>sed ad diabolum,
mendaciorum patrem,</em> cujus partes et munera Manes
agebat, ejus doctrinam docendo. Mox enim S. pontifex
se explicavit, subjiciendo: <em>Repletus enim spiritu
diaboli, spiritui resistit Christi: et cum sanctis Dei hoc
Paracleti doctrina contulerit,</em> etc. Cum itaque manifesta
res sit, divinis etiam in Scripturis praedicata,
mundum in duas dividi partes, quarum alteri Deus
et veritas, alteri vero diabolus et mendacia dominantur,
non video cur laudatus Leonis sermo, divinis
institutionibus refertus, non debuerit ad posteros
transferri. Christum Dominum quidem dixisse Spiritum
veritatis <em>non posse mundum accipere, quia non
videt eum, nec scit eum,</em> testis est evangelista Joannes
<nobr><sub></sub></nobr>  <small>[Note: <nobr><sub></sub></nobr> Apud Joannem XIV, 16 et seqq., legimus: <em>Et
ego rogabo Patrem, et alium Paraclitum dabit vobis,
ut maneat in aeternum: spiritum veritatis, quem mundus
non potest accipere, quia non vidit eum nec scit
eum. Vos autem cognoscetis eum, quia apud vos manebit,
et in vobis erit.</em> An non homines hujus mundi in
duas partes et classes sunt divisi, quarum altera Spiritum
sanctum non potest recipere?]</small>. At quis propterea Spiritum sanctum angustis
finibus esse restrictum affirmabit? Sublato ergo
ejusmodi Beausobrianae amphibologiae ludo, caetera
quae censor objecerat prorsus cadunt; et idcirco ad
evertendas alias calumnias contra Augustinum prolatas
gradum faciamus. Quae si brevi a me exponi
posse quis arbitraretur, vehementer erraret, cum innumerae
pene sint malignae interpretationes hinc
<nobr><sub></sub></nobr> illincque in toto Beausobriano opere sparsae, quae
sanctum episcopum impetunt, et maledictis proscindunt.
Neque nostrum consilium est singulas hic persequi,
indicare, atque refellere. Nam in immensum
fere nostrum opus protraheretur, nec quidquam laboriosius
molestiusque assumeremus.</p>
<p><strong>148</strong> 10. Paucis itaque aliqua dumtaxat ex iis primo
delibabo, quae habet in sermone praeliminari ad alteram
suae Historiae partem <small>[Note: <nobr><sub></sub></nobr> Beausobre, serm. praelimin. ad alteram Hist.
partem, pag. 228. Secundinus apud Augustin.]</small>. Itaque de Augustino
verba facturus, orationem orditur a quibusdam Leontii
Byzantini verbis, scribentis neminem felicius posse
Manichaicam describere haeresim, si jampridem non
exstiterit professione Manichaeus. Quod dictum optime
in Augustinum quadraret, qui ab anno suae aetatis
decimo nono, ad vigesimum octavum usque, huic
sectae nomen dederat, et errores viriliter contra catholicos
pluribus in concertationibus feliciter propugnavit.
Sed id eloquentiae et ingenii fervore dandum
esse Beausobre ibidem asseverat. Nam Secundinus
eum reprehendit non intellexisse Manichaica
<nobr><sub></sub></nobr> mysteria: <em>Visus enim mihi es, et pro certo sic est, te
numquam fuisse Manichaeum, nec ejus te potuisse arcana
incognita secreti cognoscere, atque sub Manichaei
nomine persequi Annibalem atque Mithridatem.</em> Hocce
paradoxum multas pati contradictiones ironice asseverat
Beausobre. Primo ab haeretico prolatum est.
Secundo, ita obloquenti obest praejudicata mundi
opinio, eorum videlicet qui majori scientia et auctoritate
pollent. Quid? Augustinus prae caeteris PP. Latinis
doctior animoque perspicacior, Occidentalis
Ecclesiae oraculum, novem annorum spatio inter Manichaeos
vitam egit, quin Manichaeorum systema penetraverit?
Poteratne Secundinus quid temerarius
aut absurdius proferre? Alterutrum itaque (ait) dicendum
est: aut Augustinum non satis horum systema
intellexisse; aut sanctum Augustinum illum mutasse,
quod ab aliquibus sine haereseos nota affirmari haud
posse arbitrabitur. Ego (subjicit) prae caeteris plurimum
facio hujus Patris excellentes qualitates, non
<nobr><sub></sub></nobr> sine admiratione illius ingenium et sapientiam perpendo,
illius honoro memoriam, et diuturnos ejus
labores existimo; sed optimae logices regulae atque
experientia me docuerunt ejus dictis atque testimoniis
non esse insistendum. Veteres numquam infallibilitatem
ambiere, quam posteri demum illis donarunt.
Homines fuerunt, ut nos sumus. Et paucis interjectis
habet: Ego nolo propugnare S. Augustinum
Manichaeorum systema mutasse, vel corrupisse, ut
victoriam reportaret, id foret laesae fidei reum eum
appellare; sed certum est ipsum quibusdam sophismatibus
fuisse usum, et saepius male expressisse
illorum religionem. Haec, inquam, et id genus alia
probra in Augustinum scripsit, quae singillatim referre
nos pudet. Quare ut jam dictis fidem comparare possit
apud lectores, exempla et probationes varias annectit.
Quorum primum desumptum est ex his Augustini
verbis: <em>Inimicus quippe qui eumdem Salvatorem
justorum patrem crucifixisse se speravit, ipse est
crucifixus; quo tempore aliud actum est atque aliud
</em><nobr><sub></sub></nobr> <em>ostensum.</em> Haec ex Manichaeorum sententia dixisse
Augustinum asseverat, et laudat tum epistolam Fundamenti,
tum librum de Fide, cap. 28. Quibus verbis
et alia addidit: <em>Coactus est dicere Manichaeus, quia
non Christus, sed princeps tenebrarum cum suis sociis
omnia illa passus est.</em> Atque tandem loquens de vegetabilium
animabus, quas Manichaei divinitatis partem
in se habere credebant, cujus praerogativas in
plantis, in fructibus adhuc asservari dicebant, atque
solum perire et annihilari cum fructus et olera ad
epulas assumuntur; quae cum ad <em>carnem</em> comedentis
venerint, omnem intelligentiam amittunt, <em>et propterea
</em><nobr><sub></sub></nobr> <em>Magister hominibus missus sit, quia stulta in iis est
facta pars Dei, et propterea non sit missus melonibus,
quia sapientem habent animam.</em> Haec tria, inquam,
exempla, tamquam ab Augustino ex Manichaeorum
sententia dicta, Beausobre primo objecit, contendens
ejusmodi delicta, falso Manichaeis ab ipsis orthodoxis,
tamquam illius sectae dogmata, fuisse imputata.</p>
<p>11. Non ibo inficias tria haec me offendisse in libro
de Fide contra <strong>149</strong> Manichaeos, quem perperam olim
Augustino fuerat adjudicatum. At plane desiderantur
in alio libro quem certo Augustinus contra epistolam
Fundamenti conscripsit. Non cursim quidem,
sed sedulo hoc opus lustravi; nec verbum inveni
quod similia redoleat. At quis ignorare potest librum
illum de Fide non esse Augustini fetum? Bellarminus
enim, Vandingus et alii, animadvertentes inter
illius Opera non esse relatum, nec in Retractationibus,
nec in Possidii indice; conspicientes quoque
stylum ab Augustiniano esse diversum, atque debiliorem
in disputandi ratione, sed auctorem dumtaxat
<nobr><sub></sub></nobr> Augustinum imitari studuisse, non modo ejus sensus
exprimendo, et interdum ejus verba usurpando, ex
eo praesertim libro qui de Natura boni contra Manichaeos
scriptus est; idcirco postremi S. Augustini
Operum editores illud opus Evodio adjudicarunt, et
in appendicem octavi tomi rejecerunt. Beausobrianam
itaque negligentiam, ne dicam fraudem, satis
mirari non possunt, qui incerta pro certis et falsa
pro veris vendere nisus est <small>[Note: <nobr><sub></sub></nobr> Consule praemonitionem PP. conc. S. Mauri ad
lib. de Fide contra Manichaeos, qui in append. Operum
S. Augustini, tom. VIII, reiectus est, pag. 25;
<nobr><sub></sub></nobr> lib. de Natura boni, 44; contra Faustum lib. XX, 6;
contra Felicem lib. II.]</small>.</p>
<p>12. At ultro demus isthaec Augustinum ex Manichaeorum
sententia scripsisse, quia forte non absimilia
in libro de Natura boni expressit. Quid? Similia
deliria excogitavit, confinxit Augustinus, ut horrorem
in Manichaeos excitaret, ut paulo post subjecit:
Aliis in exemplis calumniatur. Nam Augustinus, locis
a Beausobre laudatis, nec falsis insistit principiis,
nec ex veris Manichaeorum principiis falsas consecutiones
deducit. Iis enim in locis agit Augustinus de
turpitudinibus a Manichaeis contra Deum confictis et
<nobr><sub></sub></nobr> excogitatis, quas hic recenseri, cum nimis grave sit,
praetermitto, ne lectori negotium facessere videar;
idque etiam supervacaneum ducam, cum ad ipsius
Augustiniani textus lectionem quisque recurrere possit.
Dissimulare tamen non possum Beausobrianam
licentiam, qua videlicet contendit falso deduci ex
Manichaicis principiis. Nam, ait, praefatas turpitudines
<em>illi infelices legunt, hoc dicunt, hoc audiunt, hoc
credunt, hoc in septimo libro Thesauri eorum</em> (sic
enim appellant scripturam quamdam Manichaei, ubi
istae blasphemiae conscriptae sunt) <em>ita positum est:
tunc beatus ille pater,</em> etc. Nihil ergo ex suo ingenio
addidit Augustinus, qui ad verba ipsorum Manichaeorum
provocat, eademque exscribit, et in suo opere
transtulit, ut videre est in toto illo cap. a Beausobre
laudato. Praeterea si malo dolo id fecisset Augustinus,
creditne Beausobre quod Faustus, Felix, Fortunatus,
Adimantus, Secundinus, et quotquot ex Manichaica
sobole suis scriptis exagitavit, siluissent, quin eum
accusassent tamquam mendacem et impostorem? At
<nobr><sub></sub></nobr> non siluisse Secundinum probant illius verba paulo
ante laudata, quibus S. episcopum exagitat, quod
Manichaica non intellexerit mysteria, et sub Manichaei
nomine persequi Annibalem et Mithridatem.
Fateor quidem Secundinum in haec verba erupisse.
Sed dicat Beausobre an ipsi fides debeat adhiberi,
si adhibeamus fidem Secundino, qui Augustinum
carpit, quod istius scripta nimia perluceant eloquentia:
<em>Hanc</em> (subjicit) <em>si voluisses veritati concordare,
magnum utique nobis exstitisset ornamentum. Noli,
rogo, contra tuam venire naturam, noli esse erroris
lancea, qua latus percutitur Salvatoris</em> <small>[Note: <nobr><sub></sub></nobr> Epist. Secundini ad S. August., tom. VIII ejus
Operum, pag. 270; lib. S. August. contra Secundinum,
ibid. Exstat pag. 352.]</small>. Quid igitur
<nobr><sub></sub></nobr> hic vellicat et contemnit Secundinus, nisi summam
S. Patris eloquentiam, quam si concordare voluisset
cum Manichaicis principiis, quae sancta et vera esse
haereticus contendebat, nostrae vero fidei dogmata
falsitati obnoxia esse effutiebat, <em>magnum ornamentum
illis exstitisset.</em> Sed permittamus Secundinum dixisse
Augustinum Manichaeorum mysteriorum ignarum.
Rogo tamen: <strong>150</strong> cui fides adhibenda est? Haeretico
homini, qui, cum malam causam haberet, undequaque
subsidia quaerit, ut illam apparenter saltem tueatur;
et ne cadat, ad mendacia, ad exaggerationes, ad dolos
audacter provocat, sancti episcopi famam, et nomen
probris etiam proscindendo; vel ipsi Augustino, qui,
vix accepta hujus haeretici epistola, calamum arripuit,
atque omnia objecta ab adversario proposita
refellit? Si Manichaicorum mysteriorum fuisset ignarus,
accusationem dissimulasset. At non dissimulavit,
sed Manichaei sectam et dogmata ex argumentis ab
ipso Secundino prolatis, abundantius rejecit; ita ut
haereticus homo valde turpiterque confusus obmutuerit,
<nobr><sub></sub></nobr> et quoadusque vixit numquam S. Augustinum
probris impetere vel calumniari ausus fuit. Totum
ergo Beausobrianum artificium ruit, et Augustinus
optime Manichaeorum systema intellexit; nec in minima
re illum mutavit aut corrupit.</p>
<p>12. Jam vero Beausobre ad alia gradum faciens in
Augustinum stolide quasi invehitur, eam instituendo
quaestionem, quare videlicet S. doctor annorum novem
spatio Manichaicae sectae, tantas abominationes
docenti, nomen dederit? quare ipse easdem contra
catholicos audacter propugnaverit? Non respondeat,
quaeso (ait), se in ordine auditorum, minime electorum
exstitisse, idcirco similes ignorasse blasphemias.
Nam ipsemet asseverat eas contineri in septimo libro
Thesauri Manichaeorum, quem librum omnes sectatores
manibus terunt. Atque provocat ad illa verba
ex libro de Natura boni desumpta <small>[Note: <nobr><sub></sub></nobr> Lib. de Natura boni cap. 44.]</small>, quae ipsi paulo
ante laudavimus. Augustinus ergo eas blasphemias
ignorabat quando erat Manichaeus. Vel si haud eas
<nobr><sub></sub></nobr> ignorabat, mirari subiit quod diu in ea secta permanserit.
Haec et alia similia Beausobre congerit, ut
ostendat Manichaeorum systema et dogmata horribiliter
fuisse mutata, atque pravis interpretationibus
corrupta. Quod ut magis persuadeat, ad duas illas
provocat disputationes, quas cum Felice et Fortunato
presbyteris habuit Augustinus. Felicem, hominem
prorsus ignarum fuisse ait. Sed Fortunatus Felice
doctior, lumen aliquod exhibet ad intelligendam
illius sectae doctrinam. Verumtamen de duabus hisce
disputationibus in praesens agere nostrum non est,
cum jam satis verba de iisdem fecerimus, omnia Augustini
contra Manichaeos scripta, congressiones et
gesta recensendo. Propterea de praesenti tabula remoto
calamo, quando Manichaei Romam venerint
diligentius inquirere deliberavimus.</p>
<br> <h4><center>
<strong>151</strong> CAPUT VIII.
<em>A quo Christi anno repetendus sit Manichaeorum in Urbem
adventus. Falsum ea de re Paschasii Quesnelli
judicium.</em> </center></h4><nobr><sub></sub></nobr> 
<p>1. Reversuri itaque unde nostra oratio digressa
est, imprimis vix licet dubitare S. Leonem tertio jam
sui pontificatus anno ineunte summa apostolatus munera
in Manichaeos non exercuisse, cum in eosdem
publice animadvertit. Id minime inficiatur Quesnellus,
qui tamen pro suo ingenio Leonis agendi rationem
describit, parum nihilumve sollicitus de iis quae
Romae ab istius praedecessoribus contra eosdem Manichaeos
diu jam gesta fuerant. Ait igitur Manichaeos
Romam adventasse <em>rebus in Africa profligatis, devastataque
a Vandalo provincia.</em> Porro clades illa a Vandalis
<nobr><sub></sub></nobr> Africae illata, si Prospero, Victori atque Procopio
fidem adhibemus, contigit anno Domini 427,
quando Geisericus cum octoginta milla Vandalorum,
et Alanorum maria transfretavit, eamque paulatim
sibi subjecit. Ex qua rerum circumstantia horum in
Urbem adventus revocari deberet ad tempora dumtaxat
Coelestini, aut Xisti pontificum Romanorum.
Ac proinde concluderet haec alia Quesnelli conjectura:
<em>Haereticorum haec colluvies diu latuit sub larva
piorum hominum, qui impietatem vultu vitaque severiore
dissimulabant</em> <small>[Note: <nobr><sub></sub></nobr> Quesnellus tom. II, dissert. de Vita et Rebus a
Leone gestis. Vide quae jam diximus in praecedentibus
capitibus 4, 5, 6.]</small>. At Quesnellus in male suscepta
causa cedere cogitur, si animadvertat jam antea
diu Manichaeos in Urbe fuisse inventos, et tum
summorum pontificum, tum imperatorum decretis
exsilio affectos. De Siricio namque, qui ad pontificatum
fuit assumptus anno 384, legitur: <em>Hic invenit
Manichaeos, quos in exsilio deportavit, et hoc constituit,
ut non participarent cum fidelibus communionem,
quia ore polluto non liceret sanctum corpus Dominicum
</em><nobr><sub></sub></nobr> <em>vexare. Iis tamen salutaris poenitentiae reconciliationem
penitus non interdixit, dummodo sincere ad Ecclesiae
sinum revertentes, reliquos eorum vitae dies in monasteriis
relegati, jejuniis, orationibus, caeterisque corporis
afflictationibus vacarent, ut probati sub omni examinatione
usque ad ultimum diem transitus sui, et ob humanitatem,
Ecclesiae viaticum eis largiretur.</em></p>
<p>2. Citra ergo omnem dubitationis aleam positum
esse arbitramur S. Siricium in pestiferam horum hominum
sectam anno quarto aut quinto sui pontificatus
animadvertisse. Id sane non obscure intelligitur,
tum ex Theodosii senioris novella anno 388 exarata,
cum ex rescripto Ambrosii episcopi Mediolanensis,
Sabini, Bassiani, caeterorumque illius provinciae episcoporum,
dato ad eumdem pontificem anno 390,
postquam in Joviniani causa convenerant. Haec autem
inter caetera asserunt: <em>Manichaeus est qui abnegat
veritatem, qui carnem Christi negat; et ideo non est remissio
peccatorum, sed impietas Manichaeorum, quam
clementissimus exsecratus est imperator, et omnes qui
</em><nobr><sub></sub></nobr> <em>illos viderunt, quasi quaedam contagia refugerunt.</em> E
Mediolano quoque pulsos fuisse Manichaeos Siricii
tempore, favente etiam lege lata ab imperatore Theodosio
seniore, statim subjiciunt: <em>Sicut testes sunt
fratres et compresbyteri nostri Crescens, Leopardus et
Alexander, sancto ferventes Spiritu, qui eos omnium
exsecratione damnatos ex Urbe quasi profugos repulerunt</em>
<small>[Note: <nobr><sub></sub></nobr> Hoc rescriptum exstat tom. II Conc., p. 1220.]</small>. Tres autem istos presbyteros, quos Mediolanenses
Patres testes appellant, cum suis litteris Mediolanum
miserat <strong>152</strong> Siricius, ubi apostolicae sedis
legatione fungentes ex illa urbe populerunt Manichaeos,
ut intelligimus etiam ex hujus pontificis epistola ad
Mediolanensem Ecclesiam. Laudati tandem Ecclesiae
Mediolanensis Patres cum idem claudunt rescriptum,
declarant Romani pontificis judicium adamus sim esse
prosecutos, adeo ut vel aliquid ei addere aut detrahere
minime ausi fuerint. Quod sane evincit Romanorum
pontificum auctoritate, et irreformabili quodam
judicio haereses omnes fuisse damnatas, ut nos
<nobr><sub></sub></nobr> ipsi in praecedentibus capitibus demonstravimus.
<em>Itaque,</em> aiunt, <em>Jovinianum, Auxentium, Germinatorem,
Felicem, Plotinum, Genialem, Martinianum, Januarium
et Ingeniosum, quos sanctitas tua damnavit, scias
apud nos quoque secundum judicium tuum esse damnatos.</em>
Hinc igitur manifeste liquet Manichaeos jam
Romae atque in aliis Italiae urbibus latebras sibi quaesiisse,
saltem quadragesimo anno ante Africae vastationem
a Vandalis illatam. Jam enim undequaque
pestifera illa soboles imperiali ac sacerdotali poena
plectebatur anno 390, quando videlicet Mediolanenses
Patres ejusmodi rescriptum dederunt <small>[Note: <nobr><sub></sub></nobr> Epist. 2 Siricii ad Eccl. Mediol. Exstat tom. II
Conc., pag. 1218.]</small>. Nobis
omnino suffragatur Gothofredus in annotatione ad
cod. Theod. qui ex laudatis verbis colligit <em>Siriciam
</em><nobr><sub></sub></nobr> <em>papam Theodosianae in Manichaeos legis suasorem procul
dubio exstitisse.</em></p>
<p>3. Neque nos tamen inficiamur eam haereticorum
colluviem ex Africa aut aliis transmarinis partibus profectam
Urbem aliasque Italiae civitates inhabitasse.
Id facile colligi potest ex Vita Anastasii papae I, qui
mortuo Siricio, ad pontificatum evectus, decreta edidit:
<em>nulla ratione transmarinum hominem in clericatus
honorem suscipi, nisi quinque episcoporum designaret
chirographos, quia et eodem tempore Manichaei inventi
sunt in urbe Roma.</em> At Anastasius Petri thronum conscendit
anno Christi 398, hoc est 29 annis antequam
Vandalus cum suis copiis maria transmitteret. Igitur
Manichaeorum ad Urbem commigratio ex Africae rebus
a Vandalis profligatis minime est repetenda.
Quamvis re ipsa non eamus inficias post Africae vastationem
crebriores factos fuisse in Urbe Manichaeos,
in qua jam pridem hujus improbae sectae homines inter
latebras sibi praesidium paraverant. Id sonant
ea Leonis verba sermone 15, c. 5: <em>Hos itaque homines
</em><nobr><sub></sub></nobr> <em>per omnia exsecrabiles atque pestiferos, quos
aliarum regionum perturbatio nobis intulit crebriores
ab amicitia vestra penitus abdicate</em> <small>[Note: <nobr><sub></sub></nobr> S. Leo Magnus, serm. 15, c. 5.]</small>. Ad hunc locum
cum animadvertere neglexerit Quesnellus, turpiter
lapsus est. Verum Quesnelli lapsum missum faciamus,
ne nimium in eos invehi velle videamur, qui
jam vivo olim, et nunc demortuo Quesnello, ita ejus
dictis et sententiis subscripserunt, ut eum, si non in
dogmaticis, saltem in historicis, et antiquae disciplinae
rebus non adeo illum deceptum, et pluris habendum
esse crediderint. Nos interim ejusdem vestigia
conculcantes, ne incognita pro cognitis, incertaque
pro certis habeamus, hoc unum omnibus persuasum
esse volumus, Manichaeorum sobolis in Urbem adventum
quadragesimo saltem anno antequam Africa
Vandalorum copiis occuparetur contigisse.</p>
<p>4. Ejusmodi ergo solidissimis jactis fundamentis,
nos arbitramur, usque ad Leonis pontificatum Manichaeos
in Italiae regionibus delituisse. Nec propterea
<nobr><sub></sub></nobr> Romanam urbem ab hac labe fuisse penitus purgatam,
quamvis civili et ecclesiastica lege jam antea
cautum fuisset ejusmodi homines exsilii poena extra
Italiae oras esse amandandos, et poenitentes monasteriis
intercludendos. Sed illi porro versuti homines post
latas in eos leges, minime superstitionis sacrilegos
errores palam profiteri audebant; sed tanta simulatione
in omnibus utebantur, ut ad magis <em>tegendam infidelitatem
suam</em> cum catholicis, divinis non desinerent
interesse mysteriis, ne aut saeculi aut Ecclesiae ministris
eorum superstitio et damnata religio redderetur
<strong>153</strong> suspecta? Illud praeterea accedit, non nisi abdita
secretioraque loca frequentare consuevisse, praesertim
cum sacrilegos celebrabant conventus. Quorum
aditus et accessus iis dumtaxat patebant, qui primum
in obscenis sceleratisque ritibus instructi, et a carnalibus
illecebris allecti, nefariam haeresim sub jurejurando
tueri profitebantur. Quid ergo mirum quod
tali studio usi, tantaque adhibita diligentia diu latere
potuerint? Ea enim est improborum hominum consuetudo,
<nobr><sub></sub></nobr> qui, ut gravissima quaeque facinora perpetrare
callidiori ratione possint, judicum potentiam
reformidantes, tum dumtaxat, in vanam spem erecti,
sibi blandiantur publicas posse evadere poenas, cum
latebras sibi criminum socias asciscunt. Neque tandem
cum Manichaea illa soboles Urbem inhabitabat
Romanus populus penitus ab omni superstitione expurgatus
erat et immunis. Superstites enim adhuc
erant plures ethnicorum Judaeorumque reliquiae, cum
videlicet publicis darent operam spectaculis, lupercalium
nimirum, circensium, Bacchanaliorum, Augustalium
Saturnaliorumque ludorum, ut luculentissime
cum Hormisdae papae epistolae, tum nostri
Leonis sermones testantur. Quare cum Manichaeorum
haeresis multos errores ethnicorum ac Judaeorum
<nobr><sub></sub></nobr> figmentis, ritibus et impudicitiis affines profiteretur,
ut jam vidimus, facile intra illius urbis septa diu
etiam latere poterat, cum non in omnibus civibus
par esset pietas, fides atque religio. Quod cum compertum
Leo habuerit, palam populum alloquens, haec
non dissimulavit. <em>Sed cum in cunctis perversitatibus
(diabolus) multiformem teneat principatum, arcem
tamen sibi in Manichaeorum struxit insania, et latissimam
in eis aulam, in qua se exsultantius jactaret, invenit;
ubi non unius pravitatis speciem, sed omnium
simul errorum impietatumque mixturam generaliter
possideret.</em> Deinde magis ad nostram rem haec subjicit:
<em>Quod enim in paganis profanum, quod in Judaeis
carnalibus caecum, quod in secretis magicae artis illicitum,
quod denique in omnibus haeresibus sacrilegum
atque blasphemum est, hoc in istos quasi in sentinam
quamdam cum omnium sordium concretione confluxit</em> <small>[Note: <nobr><sub></sub></nobr> Serm. 8 de Collectis et Eleemosynis, cap. 4.]</small>.</p>
<p>4. Ne igitur S. pontifex se falli sineret ficta virtutis
imagine et fallaci pietatis umbra; ne Romanorum
pontificum praedecessorum canones et imperatorum
<nobr><sub></sub></nobr> leges frustrarentur; neve tandem quidquam de <em>sancto</em>
sibi commisso <em>grege periret,</em> nihil eorum praetermisit
quae horum haereticorum instituta, vitam corruptam et
latebrosa loca ab iisdem inhabitata detegeret. Quare
ut gravissimo huic malo, veluti cancro occulte serpenti,
multosque labefactanti, et medelam adhiberet,
et pararet exitium, prius in templis, quando frequentior
erat populus, publice contra eam diaboli
sectam declamare coepit, ostendens turpissimum fore
quod filii, quorum progenitores <em>Evangelium crucis
Christi ab ipso beatissimorum apostolorum Petri et
Pauli ore</em> <small>[Note: <nobr><sub></sub></nobr> S. Leo Magnus, serm. 15, cap. 5, et sermone
in octava Apostolorum]</small> didicerunt, a tam nefariis erroribus se
sinerent corrumpi. Utrumque autem mirifice est assecutus.
Nam cum perpetuo inter sacra contra ejusmodi
labem declamaret, generalem in eosdem haereticos
inquisitionem instituens, alii qui infirmitate aut
ignorantia seducti in tam superstitiosa crimina prolapsi
erant, propriis culpis mederi cupientes, maximo
animi moerore et cordis ejulatu patrata crimina
<nobr><sub></sub></nobr> sincere exsecrati sunt. Alii vero, qui pertinaci voluntate
carnis illecebris, caeterisque superstitionibus
indulgentes haeresim defendebant, corporalibus spiritualibusque
poenis mulctati, non dumtaxat vagi et
profugi errantes, omni jure atque honore privati,
hinc atque illinc abire cogebantur, sed etiam ab Ecclesia
proscripti, tum ab omnibus reipublicae rectoribus
et magistratibus abominati et exacti cum essent,
tandem extra Italiae oras praesidium sibi quaesiverunt.
Sic itaque catholicorum Italiae urbibus expurgatis,
nos Siricio <strong>154</strong> atque Leoni debemus gratulari. Eo
praesertim quod in hac sanctorum pontificum agendi
ratione formam ecclesiasticae <em>inquisitionis contra
haereticorum pravitatem</em> constitutam atque firmatam
fuisse deprehendamus, ut mox ex sequentibus patebit.</p>
<br> <h4><center>CAPUT IX.
<em>Romana sancti Leonis Magni in Manichaeos inquisitio.
De cujus judicii forma quinque potissimum tum ex
ejusdem S. P. scriptis, tum ex Rom. imperatorum
legibus annotantur et expenduntur.</em> </center></h4><nobr><sub></sub></nobr> 
<p>1. Jam animo concipio nimis ingrata aut saltem
parum jucunda sciolis (ne quidquam de laesae fidei
viris) esse futura quae nunc dicere aggredior. Quibus,
cum numquam veterum sanctorum Patrum volumina
pervolverint, nec ecclesiasticarum rerum historiam,
nisi ex corruptis et depravatis fontibus hauserint aut
praelibaverint, nos nugari aut comminisci videbimur.
Quemadmodum olim de hujusmodi Leonis inquisitione,
in privatis litterariae antiquae rei colloquiis
verba facere aggrediens, quidam homines, qui tum
nondum perfecte S. pontificis scripta lustrarunt, de
me judicarunt, contendentes numquam quam par est
ex dubiis et incertis conjecturis apostolicae sedis
<nobr><sub></sub></nobr> jura et judicitorum ecclesiasticorum oeconomiam esse
repetenda. Qui ergo meis dictis repugnabant, secum
potius reputabant, non ex Leone, sed ex recentioribus
saeculis illam judicii formam illudque inquisitionis
nomen in Ecclesiae judiciis traxisse originem.
Tum sane mihi proposueram ea de re longam satis
contexere dissertationem, hancque non ex aliis quam
ex sancti pontificis Operibus deductam. Atque item
in ea probare antiquam Ecclesiae disciplinam, et S.
Leonis potissimum agendi rationem, in perquirendis
et damnandis haereticis Manichaeis. Re tamen maturius
perpensa, causae hujus pertractationem huic loci
differendam opportunius existimavi, et propterea
quinque subjicere cogor.</p>
<p>2. Primum <em>inquisitionis</em> vocabulum jam Leonis
aevo fuisse usurpatum ad innuendam eam judicii formam
quam tum Romana Ecclesia prosequebantnr in
perquirendis indiscriminatim cujuscumque ordinis
et gradus Christianis haeretica labe infectis;</p>
<p><nobr><sub></sub></nobr> Secundum, de haeresi suspectos atque comprehensos
coram Ecclesiae judicibus se sistere debuisse, ut
causam dicerent, et sententiam subirent;</p>
<p>Tertium, ab ipsis reis coram sacerdotibus adductis
consuetum fuisse, cum criminum confessionem, tum
eorumdem detestationem extorqueri;</p>
<p>Quartum, cujuscumque ordinis et conditionis Christianos
tunc etiam quodam sacramento obstrictos
fuisse de haeresi suspectos ad Ecclesiarum suarum
seu paroeciarum presbyteros <em>deferre,</em> vel, ut aiunt,
<em>denuntiare;</em></p>
<p>Quintum tandem, haeresibus inquinati, non ecclesiasticarum
dumtaxat censurarum vinculis constringebantur,
verum etiam si non satis poenarum exhaustum
foret, saeculari potestati, quam sibi in subsidium
Ecclesia advocabat, aliis atque aliis suppliciis
affecti tradebantur. Quinque autem haec ita ex solo
Leone perspicua et explorata facere conabimur, ut
deinceps labia dolosa mendacium obloquentia obmutescant.</p>
<p><nobr><sub></sub></nobr> Primum itaque quod hic probandum assumimus
potissimum colligitur ex sermone decimo quinto <small>[Note: <nobr><sub></sub></nobr> S. Leo Magnus, serm. 15 cap. 4.]</small>,
in quo cum de jejunio decimi mensis, tum <strong>155</strong> etiam
de eleemosynis S. pontifex agit. Paulo enim ante,
praesentibus sacerdotibus et clericis, una cum amplissimo
Urbis senatu aliisque nobilibus viris, in quosdam
Manichaea labe inquinatos animadverterat. Quare ad
innuendam eam judicii formam quam pastoralis ejus
vigilantia servaverat, vel in investigandis et detegendis
hisce improbis hominibus, vel in ipsis evulgandis
et coercendis, non alio est usus vocabulo quam
<em>inquisitionis.</em> Capite igitur quarto, locuturus de obscenis
et nefandis eorum sacrificiis et solemnitatibus,
haec habet: <em>De sacris tamen eorum, quae apud illos
tam obscena sunt quam nefanda, quod inquisitioni nostrae
Dominus manifestare voluit non tacemus.</em> Exponit
deinde quemadmodum qui ad judicium fuerant perducti
impia dogmata et exsecrabilia crimina patefecerint.
Quae quidem non sine maximo animi horrore
<nobr><sub></sub></nobr> ab iis qui ejusmodi confessioni aderant potuerunt
audiri. Quia tandem S. Leo, divina virtute praeditus,
et revelatione praemonitus, praenoverat unam dumtaxat
partem noxiorum hominum in Urbe latentium
in eo solemni sanctissimoque conventu fuisse coercitam
et evulgatam; propterea antequam ejusmodi
clauderet homiliam, nequaquam a conatu desistere
statuit. Immo in eadam inquisitione se perseveraturum
esse pollicetur, quoad tota Urbs ab hujusmodi
contagione penitus expiaretur, id maxime exigente
diligentiori sui supremi apostolatus cautione: <em>Ideoque
enim misericors Deus quamdam nobis partem prodidit
hominum noxiorum, ut, manifestato periculo,
excitaretur diligentia cautionis. Non sufficiat quod
actum est, sed eadem inquisitio perseveret: quae hoc,
auxiliante Deo, consequitur, ut non solum qui recti sunt
</em><nobr><sub></sub></nobr> <em>incolumes perseverent, sed etiam multi, qui diabolica
seductione decepti sunt, ab errore revocentur</em> <small>[Note: <nobr><sub></sub></nobr> Leo M., serm. sup. laudato, cap. 6.]</small>.</p>
<p>Divino itaque spiritu illustratus, maximo animi
vigore mentisque firmitate, quibus in divinis sacrisque
rebus gerendis et moderandis noster Leo pollebat,
optime praenovit nihil Ecclesiae Dei utilius, nihil
sanctius et felicius Christianae professioni posse desiderari
ea agendi oeconomia qua utebatur. Ex ea
porro fidei et morum integritas defenditur atque servatur,
Dei cultus et honor augentur, et Ecclesia ipsa
immunis custoditur a tot tantisque vitiorum maculis,
quibus diabolica contagione posset labefactari. Contra
vero, si qui in Ecclesia reperiantur aut haeresibus
imbuti, aut pravorum criminum sorde vitiati, hi vel
facile ad rectam veritatis semitam redire possunt, si
poenitentes fieri incipiant; sin autem contumaci obstinatione
in erroribus perstent, ecclesiasticis censuris
perstricti, a totius Ecclesiae communione abscissi
removentur. Quam quidem agendi rationem, cum civilium
rerum administrationi atque regimini principes
<nobr><sub></sub></nobr> saeculi et magistratus optime noscerent accommodatam,
jam quidem illud nomen usurparunt ad
indicandam eam judiciorum formam qua in laesae
majestatis reos animadverti solet. Sed ad aliam jam
gradum faciamus.</p>
<p>3. Perspicuum praeterea illud est, quod secundo
loco proposuimus, Manichaeos videlicet e latebris
prodeuntes Leonis pontificis jussu in jus accitos
fuisse, hosque coram episcoporum, presbyterorum
aliorumque piorum hominum coetu veluti laesae fidei
reos stetisse, ut Ecclesiae judicium subirent. Ex quo
aliisque similibus gestis etiam apud Carthaginem
aliasque Africae Ecclesias <small>[Note: <nobr><sub></sub></nobr> Augustinus, lib. de Haeresibus, cap. 46. Possidius,
in Augustini Vita.]</small> Augustini aevo a Manichaeis
vexatas, optime intelligimus criminosos Christianos
cujuscumque sint ordinis et gradus, conditionis
et sexus, publicis quoque sacrorum pastorum
judiciis subesse debere; et in iis causis potissimum
in quibus fidei integritati et veritati prospicitur. Quare
facile refellitur illorum perniciosa opinio, qui in
<nobr><sub></sub></nobr> arctum ecclesiasticam jurisdictionem compellere volentes,
eam vix extendi posse contendunt ad illos
homines dumtaxat qui per clericales ordines altaris
ministerio sunt mancipati. Hos (aiunt) possunt sacri
pastores, praesertim in <strong>156</strong> conciliis congregati e
propriis gradibus dejicere, eos ecclesiarum beneficiis,
titulis atque praebendis privare, atque tandem intra
monasteriorum claustra vel in arctissimos carceres
relegare, conjicere atque constringere. Contra vero
laici (aiunt), extra sacram hierarchiam degentes, ejusmodi
inquisitionum, investigationum judiciis subesse
non debent. Habent isti (subjiciunt) suos magistratus
et judices, a quibus in jus vocari possunt, atque ad
eos potissimum spectat de civium vita, moribus et
institutis inquirere. Tandem si Ecclesiarum praesules
quid in laicos possent, id dumtaxat iis in rebus contingeret
quae ad sacrae communionis participationem,
ad sacramentorum administrationem, vel ad divinorum
mysteriorum celebrationem referuntur, quibus
<nobr><sub></sub></nobr> laici justa ac rationabili de causa possunt privari, et
a sacris coetibus arceri. Ita re ipsa idiotae et depravatae
conscientiae homines catholicae legis fundamenta
evertere conari possent. Nec enim ipsis fidei lumen
inest, quo intelligant Ecclesiam sibi jus nactam esse
in quotquot, abrenuntiatis primum omnibus saeculi
impietatibus, se Christo dederunt; quando videlicet,
solemnioribus ritibus, in praecipuum catholicae religionis
sacramentum jurarunt toto vitae cursu catholicam
religionem profiteri, et Ecclesiae obedire. Quid
ergo dicendum? Si re ipsa, violata postmodum fide,
divinis sacrisque rebus possent abuti, et quasi sanctissimae
hujus matris corpus et viscera dilaniare, ut
si haec in laicos homines nulla polleret jurisdictione
ad impietatem coercendam, quis umquam scissuras
per haereses factas repararet? quis aream purgaret?
<nobr><sub></sub></nobr> quis tandem gravioribus morbis posset occurrere,
iisdemque mederi, ne, percrebrescente malarum opinionum
scabie, tota Christianorum universitas erroribus
labefactata ad exitium perduceretur? Principes
id forte poterunt, et saeculi magistratus, quod Ecclesiam
agere posse inficiantur? Apage figmentum! Vacant
isti civili temporalium rerum administrationi;
vigilant ne, fractis naturae et principatuum juribus,
maximo cum justitiae detrimento respublicae susquedeque
ab iis vertantur, qui propter facinora et sibi,
et publicis rebus, et communi tranquillitati perturbationem,
vim et injuriam inferre audacius non reformidant.
Non tamen propterea saeculi principes
sine divinae legis contemptu, et sacrilegio, ecclesiasticis
et spiritualibus rebus se possunt miscere, nisi
cum, ad vindicanda religionis jura, sacerdotes ipsi
praesidium et opem exposcunt. Id passim Scripturae,
id Patrum monumenta, id denique antiquorum regum
et imperatorum epistolae et leges testantur. Quae
omnia in medium modo afferre nostri instituti ratio
<nobr><sub></sub></nobr> minime patitur. Ne ex <em>facto</em> ad <em>jus</em> transeuntes extra
Leoninorum Operum scripta vagari videamur. Cui
tamen rei si fidem accrescere vellemus, vel ad Siricii
papae decreta in praecedenti capite laudata, vel ad
similem agendi rationem ab Africae episcopis, Augustini
et Possidii tempore servatam, provocaremus;
quando videlicet, <em>Urso tribuno, qui tunc domui regiae
praeerat,</em> apud Carthaginem Manichaei reperti ad Ecclesiae
tribunal perducebantur, quos inter puella
Margarita nomine, quae cum esset annorum nondum
<em>duodecim</em> propter <em>scelerum mysterium</em> se dicebat esse
vitiatam, et alia Eusebia nuncupata, veluti sanctimonialis
habita, quae et simile vitium ob turpissimum
scelus passa fuerat <small>[Note: <nobr><sub></sub></nobr> De hac Africae inquisitione in Manichaeos facta
videsis quae scripsimus cap. 5 et 6 hujus lib. pag.
136 et seq.]</small>. Haec, inquam, et id genus
alia nostris dictis fidem accrescerent. Sed cum de
Romana in Manichaeos inquisitione agamus, nostri
propositi ratio postulat ut ad S. Leonem redeamus.</p>
<p>4. Leo itaque, ad vindicandam sibi fidem, nec ulla
fraude fuisse prorsus deceptum, aut praecipitanter
<nobr><sub></sub></nobr> processisse in detegendis evulgandisque Manichaeorum
impietatibus, se nequaquam <em>dubiae famae et incertis
opinionibus</em> credidisse palam testatus est. Propterea
subjungit: <em>Residentibus itaque mecum episcopis et presbyteris,
ac in eumdem consessum Christianis</em> <strong>157</strong> <em>viris,
ac nobilibus congregatis, electos et electas eorum jussimus
praesentari.</em> In vinculis ergo, aut saltem sub custodia,
detinebantur, quos sanctus pontifex jussit coram tam
frequenti amplissimoque conventu se persistere. Etenim
si nondum comprehensi ac suae prorsus libertatis
compotes fuissent, quis non videt eos, arrepta statim
fuga, dedecoris confusionem infamiaeque turpitudinem
evadere conaturos fuisse? Cum praesertim hoc
omnibus omnino cujuscumque ordinis et conditionis
hominibus a natura ipsa datum sit, ut praesentiam
judicis, rigorem sententiae, atque suppliciorum gravitatem
quam maxime perhorrescant. Quod si Leo
ipse viros et mulieres coram se adductos <em>electos</em> et
<em>electas</em> appellat, iis vocibus indicare voluit criminosos
non in inferiori illius sectae gradu constitisse, sed
<nobr><sub></sub></nobr> principem sibi vindicasse locum; quos inter ille
maxime caeteris eminebat, qui ut aliis praeesset, profanis
ritibus et diabolicis superstitionibus, eum veluti
episcopum renuntiaverant. <em>Aderant enim</em> (subjicit
Leo) <em>omnes personae, per quas infandum facinus fuerat
perpetratum. Puella scilicet, ut multum decennis, et
duae mulieres, quae ipsam nutrierant et huic sceleri praeparaverant.
Praesto erat etiam adolescentulus vitiator
puellae, et episcopus ipsorum detestandi criminis ordinator.</em>
Concinit Augustinus libro de Haeresibus, scribens
ad Carthaginensem diaconum Quotvultdeum:
<em>Recenti tempore nonnulli eorum reperti et ad Ecclesiam
</em><nobr><sub></sub></nobr> <em>aucti, sicut gesta episcopalia, quae nobis misistis, ostendunt</em>
<small>[Note: <nobr><sub></sub></nobr> Consule etiam August. lib. de Haeresibus. et
<nobr><sub></sub></nobr> ejus epistolam ad Quodvultdeum.]</small>.</p>
<p>Sistant ergo hic paulisper mecum volo quicumque
(nescio cur) ita ingenio animoque affecti sunt, ut sacrae
inquisitionis nomen et munera exhorreant, quippe
huic judicandi rationi audacius detrahunt. Animadvertant,
quaeso, an mulieres, an viri illi, de quibus
agit Leo, olim per clericales ordines altaris ministeriis
potuerint mancipari? Dicant cur sacer ille coetus
tum in incontinentes et in incestuosos, tum in lenones
et corruptas mulieres, impudicitias religionis rebus
miscentes, animadverterit? Si injuria id factum esse
suspicemur, cur a Romani populi senatu, cur a Romana
plebe, cur tandem per imperatorem non fuit
reclamatum? Jure ergo divino Ecclesiae pastores,
quarto et quinto jam saeculis currentibus, indiscriminatim
super omnes baptizatos ulciscendi potestatem
exercuerunt, ut eorum cohiberent audaciam, qui a
pietate erga verum Deum defecerant?</p>
<p>5. Verum cum res tam manifestis exemplis argumentisque
<nobr><sub></sub></nobr> eluceat, non est cur in ea amplius immoremur.
Duo vero illa, magna monumentorum copia
et rationum pondere hactenus discussa, tertium excipit,
sincerissimae veritatis luce undequaque radians,
ex quo prius rerum gestarum ordinem patefacientes,
tum publice factam a Manichaeis criminum confessionem
cognoscentes, nullus amplius dubitandi supererit
locus illius Ecclesiasticae disciplinae de qua agimus in
praesentia. Quandoquidem non ex solis indiciis in medium
dumtaxat adductis, vel ex gravissimis etiam
testimoniis quaestio habita est; sed, rerum longa
discussione praemissa, <em>rei coram</em> coetu sistentes se,
interrogabantur et respondebant, et notarii ipsi ad
hoc vocati acta excipiebant, ita ut summa diligentia
omnia dogmata, omnia mendacia et turpitudines,
omnia denique illius sectae <em>infanda</em> sacramenta, mysteria
et solemnitates reipsa investigata fuerint, <em>ut
nihil minus credulis, nihil obtrectatoribus relinqueretur
ambiguum.</em> Quantum autem ejusmodi Acta contra
<nobr><sub></sub></nobr> nostrae hujus tempestatis minus <em>credulos</em> vel obtrectatores
valere possint, neminem prorsus latere arbitror.</p>
<p>Quandoquidem Manichaeorum crimina non in secreta
quadam et arcana confessione, quam <em>sacramentalem</em>
appellamus, reserata fuerunt; sed in externo
solemnique judiciorum foro totus ille coetus excepit,
et ab ecclesiasticis scribis in tabulas exarata (ut antea
in Ecclesia Carthaginensi <strong>158</strong> factum fuerat), quae
tandem ad posterorum memoriam in Romanae Ecclesiae
archivis reponi et custodiri S. Leo mandavit, sicut
ipse non semel, et iterum, sed tertio saltem in suis
scriptis testatus est. Sermone itaque pluries laudato
dicitur <small>[Note: <nobr><sub></sub></nobr> Serm. 4 de Jejunio decimi mensis et de Eleemosynis.
Serm. 2 de Pentecoste capite 4 et 6.]</small>: <em>Omnium par fuit horum, et una confessio,
et patefactum fuit exsecratum, quod aures nostrae vix
ferre potuerunt. De quo ne apertius loquentes castos offendamus
auditus, gestorum documenta sufficiunt: quibus
plenissime docetur nullam in hac secta pudicitiam,
nullam honestatem, nullam penitus reperiri castitatem,
in qua lex est mendacium, diabolus religio, sacrificium
turpitudo.</em> Summatim hic et veluti in compendio quae
<nobr><sub></sub></nobr> in Actorum monumentis continebantur S. pontifex
annuntiat. Sed serm. 4 de Epiphania cap. 5, recensitis
primum multis Manichaeorum dogmatibus, iterum
subjicit: <em>Prosit universae Ecclesiae quod multi
ipsorum</em> (Manichaeorum videlicet), <em>Domino miserante,
detecti sunt, et in quibus sacrilegiis viverent eorumdem
confessione patefactum est.</em> Et rursus sermone 4 de
Nativitate, cap. 4, scribit: <em>Qui praeter omnia diaboli
probra commenti, in ipso praecipuo observantiae suae
festo, sicut proxima eorum confessione patefactum est,
ut animi ita et corporis pollutione laetantur.</em> Et in secundo
de Pentecoste, explicato SS. Trinitatis mysterio,
<nobr><sub></sub></nobr> et Spiritus sancti missione, exagitat cap. 2, ut
jam diximus, Manichaeos asserentes divinum illum
Spiritum <em>in Manichaeos magistro suo apparuisse, promissumque
a Domino Paracletum non prius venisse
quam hic infelicium deceptor oriretur, in quo ita Spiritus
sanctus manserit, ut non aliud fuerit Manichaeus
ipse quam Spiritus, qui per ministerium corporeae vocis
et linguae discipulos suos in omnem induceret veritatem.</em>
Hunc dumtaxat Manichaeorum errorem tunc agitavit
et eripuit. De caeteris autem eloqui S. pontifex
praetermisit, veritus ne in tam frequenti et solemni
conventu piorum fidelium aures offenderet, neve sanctioribus
purioribusque Christianis scandali lapidem
praepararet, in quem impingerent. Quare illud caput
hisce verbis claudit: <em>Quae propter verecundiam non
sunt nostro sermone promenda, cum jam abundantissime
ipsorum sint confessione patefacta.</em> Fuit itaque
tam solemnis, tam publica ipsorum Manichaeorum
confessio, et criminum detestatio, ut gestorum fama
ad omnium Romanorum aures pervenire debuerit.
<nobr><sub></sub></nobr> Quamobrem cum haec omnia in <em>totius Ecclesiae</em> oculis
contigissent, ut scribit Prosper in suo Chronico, nemo
sanae mentis timere, aut dubitare poterat de illa sacrorum
praesulum potestate et jurisdictione, quam
consules, quam senatores, quam denique imperator
ipse communi consensione probaverant. Nullum autem
huic Leonis agendi rationi repugnasse, aut Manichaeis
exsilii poena mulctatis praesidium adhibere
tentasse, ut fieri assolet, quando de legitimo judice
dubitatur, jam sufficientissime patefactum est in epistola
ad episcopos Italiae. Ea enim edocemur quemadmodum,
Urbe ab ea haeresi perfecte purgata, exemplaria
Actorum in quibus Manichaeorum criminum
confessio et eorumdem exsecratio fideliter et sincere
descripta erant, ad eosdem episcopos transmisisset.
Siquidem paulo post, cum in suspicionem venisset,
ne Manichaei, callida arte, quam adhibere solebant, in
aliis quoque atque aliis Italiae urbibus et locis novas
sibi latebras quaererent; idcirco vigilantissimi pastoris
<nobr><sub></sub></nobr> muneribus fungens, aliarum Ecclesiarum incolumitati
fidei ac morum integritati divinitus prospexit.
Quare ne sibi suoque muneri deesse videretur, laudata
epistola, omnes Italiae civitatum episcopos praemonuit
super iis quae Romae jam gesta fuerant, ne
ignari, aut saltem nondum perfecte de his rebus instructi,
in eorum dioecesibus vitiorum semina, quae hic
exstincta interierant, furtim radicitus per novas propagines
seminarentur: <em>In consortium</em> (ita <strong>159</strong> epistolam
orditur) <em>vos nostrae sollicitudinis, dilectissimi fratres,
advocamus . . . . .</em> et paucis interjectis subdit: <em>Ne
is qui, Domini misericordia revelante, per nostram curam
a nostris ovibus morbus abigitur, necdum vobis
praemonitis, et adhuc quid agatur ignaris, per vestras
se dispergat Ecclesias, et suarum furtim cuniculos inveniat
latebrarum, ne quod a nobis in Urbe exstinguitur,
tenebrosis apud vos radicibus seminetur</em> <small>[Note: <nobr><sub></sub></nobr> Epist. ad episcopos Italiae, octava apud Quesnellum,
alias 11, cap. 1.]</small>.</p>
<p>6. At vero quam magna et quam plurima Romanus
populus et tota Ecclesia ipsi deberet, facile Italiae
episcopi ex subsequentibus verbis comprehendere
<nobr><sub></sub></nobr> poterant, quibus omnino perspicue exponit quid cogitaverit,
quid egerit, quidve tandem assecutus fuerit,
quando <em>Manichaeae sectae sequaces et doctores</em> in Urbe
latentes reperiit. <em>Plurimos</em> (ait) <em>impietatis Manichaeae
sequaces et doctores in Urbe investigatio nostra reperit,
vigilantia divulgavit, auctoritas et censura coercuit.
Quos potuimus emendare correximus, ut damnarent
Manichaeum cum praedicationibus et discipulis suis publica
in Ecclesia professione et manus suae subscriptione
</em><nobr><sub></sub></nobr> <em>compulimus, et ita de voragine impietatis suae confessos
poenitentiam concedendo levavimus</em> <small>[Note: <nobr><sub></sub></nobr> Videsis dicta in praecedenti cap. 7 hujus libri.
Contra Beausobriana enim maledicta et probra
S. pontificis agendi rationem in Manichaeos vindicavimus.]</small>. En ergo in hoc
uno multa comprehendente Romanae sedis auctoritas,
et Leonis divina agendi ratio, qua Manichaeae sectae
doctores cum suis discipulis, jam Ecclesia mandante,
prius detenti, deinde in coetum adducti, ut compellerentur
publica confessione crimina fateri, eademque
solemni professione retractare; pro quorum firmitate,
et necessaria fuit reorum subscriptio, et sincerum
poenitentiae agendae propositum. Ejusmodi ergo oeconomia,
<em>divina misericordia revelante,</em> Leo noster usus
est, ut de <em>voragine</em> impietatis Manichaeos correptos et
poenitentes levaret. Quaenam autem crimina et flagitiosa
mysteria in inquisitionis Actis fuerint regesta et
contestata, series illa gestorum plenissime edocebat.
Quare ipse S. pontifex pro instituendis aliis episcopis,
et ut isti rectam regulam haberent quemadmodum
in hisce causis se gerere deberent, jussit varia
eorumdem Actorum exemplaria exscribi, atque haec
una cum praesenti epistola ad eosdem episcopos transmisit,
<nobr><sub></sub></nobr> ut oculos in exarato volumine conjicientes,
unico quasi intuitu conspicerent quid factum fuerat,
quidve in posterum in consimilibus causis agere oporteret.
Ad magis hanc veritatem roborandum, quid
aliud facere possumus, quam S. pontificis verba exscribere?
<em>Et omnia</em> (ait) <em>quae tam in scripturis, quam
in occultis traditionibus suis habent profana, vel turpia,
ut noster populus quid refugeret, vel vitaret, oculis
Christianae plebis certa manifestatione probavimus, adeo
ut ipse qui eorum dicebatur episcopus a nobis tentus
proderet flagitiosa in suis mysteriis quae teneret, sicut
gestorum vos series potest edocere. Ad instructionem
enim vestram etiam ipsa direximus: quibus lectis, omnia
quae a nobis reprehensa sunt nosse poteritis</em> <small>[Note: <nobr><sub></sub></nobr> In eadem epistola ad Italiae episcopos, cap. 1.
Hanc enim ad Vatic. mss. antiquissimos codd. castigatam,
<nobr><sub></sub></nobr> Deo opitulante, exhibebimus, quorum lectiones
in his Exercitationibus nos passim tueri lectorem
admonitum volumus, ne suspicione ducatur injuria
ab aliorum editis abscessisse.]</small>.</p>
<p>7. Quartum quod sequitur aliquod majus in se habet,
ut eo nihil clarius nihilque luculentius ad rem
nostram excogitari possit, pro asserenda videlicet illa
ecclesiastica lege, qua indiscriminatim omnibus fidelibus
indictum fuit ut et haereticorum vel maxime
<nobr><sub></sub></nobr> noxiorum hominum societatem caverent, atque ut
eosdem sacris Ecclesiae pastoribus denuntiarent. Neque
vero alia de causa (ut paulo ante vidimus) Leo
ipse in sacris conventibus et populi frequentia de
eorum dogmatibus occultisque traditionibus, de profanis
turpibusque mysteriis loquebatur, nisi <em>ut populus
nosset</em> <strong>160</strong> <em>quid fugeret, aut quid vitaret</em> <small>[Note: <nobr><sub></sub></nobr> <em>Quid</em> delevit Quesnellus, repugnantibus aliorum
edit. et Vat. mss. codd., et supra intulit <em>potestis</em> pro
<em>poteritis.</em>]</small>. Cujuscumque
enim falsi dogmatis notas et indicia catholicis
viris nitidissime etiam sacri pastores ostendere
consueverunt. Ut nimirum qui pura corda in pectore
gestabant, abhorrendo a turpi superstitionum aspectu,
eas praecaverent, et ne infirmiores rudioresque
homines, sub falso pietatis colore, ab improbis decepti,
in horum clientelam atque consortium venientes,
consimili vitiorum labe coinquinarentur. Ea quidem
sancti pontificis fuit agendi ratio, hic ejus disserendi
scopus in sacris homiliis recitandis. Proptereaque
non semel exagitato publice Manichaeo, et ejus
discipulis, nullo sacramento eorum crimina et errores
tegere voluit: sed palam fecit, ut neminem fallerent
<nobr><sub></sub></nobr> <em>discretionibus ciborum, sordibus vestium, vultuumque
palloribus.</em> Immo expresso mandato <em>cautum voluit nihil
cum hujusmodi hominibus commune esse cuiquam
Christiano:</em> nulla (ait) <em>cum talibus habeatur societas,
nullumque consortium.</em> Tum, retectis caeteris eorum
fallaciae artibus, ita ad rem nostram subjicit: <em>Hactenus
nocuerunt incautis, hactenus illuserunt imperitis,
post haec nullius excusabilis erit lapsus; nec jam simplex
habendus est, sed valde nequam, atque perversus,
</em><nobr><sub></sub></nobr> <em>qui deinceps repertus fuerit nefando obstrictus errore.</em>
Similia pariter aliis in locis legenda occurrunt, velut
in quarto de nativitate Domini, in quarto itidem de
Quadragesima. Sed et in quinto de Jejunio decimi
mensis, non semel hic a nobis laudato, in quo, generatim
admonitis prius omnibus fidelibus ut Manichaeos
a sua abdicent amicitia et societate speciatim
deinde ad ipsas mulieres conversus toto animi vigore
eas admonet <em>se ab eorum notitia et colloquiis abstinere,
ne, dum fabulosis narrationibus incautus delectatur
auditus, in diaboli laqueos incidatis.</em> Atque tandem ad
magis earum fidem firmandam, pudicitiamque muniendam,
in mentem revocat mulieris primae lapsum,
quae, diabolicis suggestionibus decepta, perpetuo universum
hominis genus a paradisi felicitate dejecit, in
quo miserrimo et luctuoso statu adhuc jaceret, nisi
omnipotentis Dei miseratio, fractis daemonis laqueis,
et peccati vinculis eum liberasset. <em>Qui</em> (diabolus videlicet)
<em>sciens quod primum virum, mulieris ore seduxerit,
perque femineam credulitatem omnes homines a
</em><nobr><sub></sub></nobr> <em>paradisi felicitate dejecerit, vestro nunc quoque sexui
securiore insidiatur astutia, ut eas quas sibi potuerit
per ministros suae falsitatis illicere, et fide spoliet et
pudore</em> <small>[Note: <nobr><sub></sub></nobr> Serm. 5 de Jejunio decimi mensis.]</small>.</p>
<p>8. Hic vero, si hujus praecepti aequitas atque justitia
rite reputetur, a quopiam sanae mentis homine
reprehendi aut improbari posse vix adduci possum
ut mihi persuadeam. Habet quippe illud ut omnium
naturae et hominum legibus sit valde conforme, quibus
vetitum est privata auctoritate posse quemquam
a patriis ritibus et institutis abscedere, aut novos
deos sibi facere et habere aut aliam religionem, et
sacra furtim etiam inducere, vel statuere, nisi publicae
auctoritatis suffragio haec omnia probarentur. Et
quidem si unicuique ex propria libidine liceret in iis
quae ad religionem et morum instituta pertinent, novitatibus
adhaerere, cum novatoribus societatem inire,
vel in consortium venire, quae confusio, quae
perturbatio in sacris et humanis rebus non consurgeret?
<nobr><sub></sub></nobr> qualis inter cives dissensio? quanta denique
varietas in ritibus, in caeremoniis, in sacrificiis?
Nonne praeterea inter sacerdotes caeterosque altarium
ministros gravissima exardescerent jurgia, invidiae,
dissensiones, et perpetua bella? Ut igitur hisce malis
occurrerent, senatus et rerumpublicarum magistratus,
et sacerdotum collegia, ad publicae tranquillitatis bonum
et incrementum, apud ethnicos etiam decreverunt
ne privatis hominibus liceret prorsus quidpiam
de patriis legibus mutare, nova instituta confingere,
diis honores decernere, extraneorum ritus, et mores
persequi, in horum clientelam <strong>161</strong> venire, vel istorum
conventus frequentare, ne, oborto gravi discrimine
inter cives, priora periclitarentur instituta. Ea de re
luculentissime disseruerunt sacri profanique scriptores,
ut apud Titum Livium et Tertullianum videre
est.</p>
<p>Itaque S. nostri pontificis mandatum, potissimum
in veteris et novae legis praeceptis fundatum erat,
quibus cautum est improborum scelestissimorumque
<nobr><sub></sub></nobr> hominum consuetudinem et contubernium fugere, et
consortium abdicare, qui exsecrabili calliditate, non
sibi magis depravatis moribus obsunt quam aliis semper
studeant nocere. Atque ea potissimum de causa
sibi facinorum socios illos quasi semper asciscentes,
atque inquirentes, quos incautos, debiliores, simplicioresque
esse norunt. Quare S. Leo, universae Ecclesiae
tranquillitati et bono prospecturus, Manichaeos
ipsos a catholicorum societate prius voluit rejicere,
tum etiam singulis Christi fidelibus praecepit de iisdem
inquirere, et sacris presbyteris denuntiare. Nihil
profecto exploratius eo apostolico mandato inveniri
poterit, hisce verbis expresso: <em>Illud quoque vos,
dilectissimi, obsecrans moneo, ut si cui vestrum innotuerit
ubi habitent, ubi doceant, quos frequentent, et in
quorum societate requiescant, nostrae sollicitudini fideliter
</em><nobr><sub></sub></nobr> <em>indicetis.</em> Nec ab ejusmodi denuntiationis debito
quemquam etiam ex probioribus sanctioribusque viris
eximi posse statim patefacit dicens: <em>Quia parum
prodest unicuique quod, protegente Spiritu sancto, ab
istis ipse non capitur, si, cum alios capi intelligit, non
movetur. Contra communes hostes pro salute communi
una omnium debet esse vigilantia, ne de alicujus membri
vulnere etiam alia possint membra corrumpi.</em> Si
vero eos inter aliqui exstitissent qui, de Christiana
fide ecclesiasticisque rebus parum solliciti, iis vanis
praetextibus adducti, quos mundi honor, fama, bonumque
nomen in mentem inserere solent, blanda
sibi specie persuadentes haeresi labefactatos legitimis
judicibus non opus esse deferri, vel apud eos postulari;
ipsi certe nec propriae saluti prospicere, aut
consulere possent, immo latiorem sibi viam pararent
ad extremam subeundam ultionem. Nimis enim exitiosum
ipsis foret istud silentium, quo paterentur
noxios viros occultari, ne debitas pro criminibus
luerent poenas. Grave facinus est ejusmodi silentium
<nobr><sub></sub></nobr> (ait S. P.) in quod extrema die Dominus animadvertet,
quamvis cum haereticis societatem nec habuerint,
nec iisdem erroribus fuerint labefactati. Aurea certe
sunt S. Leonis verba: <em>Et qui tales non prodendos putant,
in judicio Christi inveniantur rei de silentio, etiam
si non contaminarentur assensu</em> <small>[Note: <nobr><sub></sub></nobr> Eodem serm. superius laud.]</small>.</p>
<p>8. Sed ad expeditiorem adhuc viam aperiendam,
facillimumque modum praescribendum, pro hujusmodi
delationibus faciendis, et ut aditum iis praecluderet
qui putarent grave, difficillimum periculisque
plenum esse coram tanto judice se sistere ad prodendos
de haeresi suspectos, negotium praepositis
ecclesiarum Romanae urbis demandat, ut singuli fideles
celerrime et expedite, sine rubore et verecundia,
excusso omni timore atque ignominia, haereticorum
nomina mores et domos deferant. <em>Etiam ad
hanc vos hortamur industriam, ut Manichaei ubicumque
latentes vestris presbyteris publicetis. Magna est enim
pietas prodere latebras impiorum, et ipsum in eis cui
</em><nobr><sub></sub></nobr> <em>serviunt diabolum debellare.</em> Sed et hujus pietatis magnitudinem
et excellentiam paulo etiam post in fine
illius capitis commendat, docens prorsus nefarium
esse relinquere latentes et inultos homines, qui novae
et antiquae legis mysteria refutant, corrumpunt aut
negant; apud quos nihil <em>sanctum, nihil integrum, nihil
verum.</em> Praeterea subjicit: <em>Cavendi sunt, ne cuiquam
noceant; prodendi sunt, ne in aliqua civitatis nostrae
parte consistant. Vobis, dilectissimi, ante tribunal Domini
proderit, quod indicimus, quod rogamus.</em> Hic vero
cum multa notatu digna <strong>162</strong> sese nobis objiciant, latissimus
aperitur campus, in quo et ecclesiastica inquisitionis
disciplina vindicatur, et praecipua ejus procedendi
ratio nitidissime affulget. Primum enim quod
spectari potest, nonne illud est, ad quod evertendum
fere haeretici omnes nervos et operam impendunt? Cum
videlicet contendunt religionis et Ecclesiae etiam causas
ad saecularis potestatis tribunalia esse deferendas?
Nonne illa Manichaeorum, de qua agimus, rem divinam
et humanam simul respiciebat? Et tamen non ad
<nobr><sub></sub></nobr> Romanos consules, non ad plebis tribunos, non ad
senatores, non ad ipsos denique imperatores delata
est; sed ad presbyteros Ecclesiarum <em>praesidentes,</em> qui
per Urbis regiones a pontificibus fuerunt constituti,
quos nunc parochos appellamus. Alterum est, sanctum
pontificem, ad innuendam veram, non precariam
quamdam et umbratilem ecclesiasticam jurisdictionem
super omnes Romanae urbis cives, incolasve,
gravi hac plenaque apostolicae auctoritatis formula
uti voluisse: <em>prodendi sunt, ne in aliqua civitatis
nostrae parte consistant.</em> Nec enim quisquam in solemni
conventu et populi frequentia suam eam urbem
assereret, in qua, vera jurisdictione privatus, vitam
dumtaxat ageret, vel a qua duxisset originem. <em>Patriam</em>
profecto potius quam suam civitatem dixisset.
Atque tandem ut caetera alia missa faciamus, tertium
<nobr><sub></sub></nobr> minime dissimulari potest, quo perspicue edocemur
religionis reos effici, qui, quovis ducti colore, hujusmodi
mandato non obtemperantes, ab ea lege deflectunt,
qua indictum est haeretica labe inquinatos, aut
de ea suspectos, ad ecclesiasticum tribunal esse deferendos.
Quorum quidem transgressio, cum Dei
iram sibi vindicet, minime ultionis poenas evadet,
saltem extrema die cum turpe, immo turpissimum
sit pro communi fidei causa, in iis, in quibus possumus,
non allaborasse, et diabolum cui omnes haeretici
serviunt, debellare noluisse.</p>
<p>9. Hisce tamen gestis S. pontifex omnino non
acquievit. Sed alio adhuc excogitato consilio per novum
indicium Manichaeos enuntiavit, quo facilius, et
isti deprehenderentur, et catholici ad horum nomina
deferenda quasi compellerentur. Noverat sane pestiferam
eam sobolem, nescio an ficto pietatis colore,
an iniquo dogmate quod profitebantur, omne ex uvis
vinum, sive merum esset, sive aqua dilutum, exhorrere
consuevisse, ne praelibarent. Ea forte nequissima
<nobr><sub></sub></nobr> persuasione rati, quod draconum feli esset aequiparandum,
atque a quodam malorum auctore, quem
deum in suis dogmatibus confingebant, fuisse productum.
Quamobrem ad tam falsam indignamque persuasionem
excutiendam, Leo ea summa prudentia,
qua in sacris rebus agendis pollebat, omnibus catholicis
eam legem indixit, ut in sacramentorum communione,
non dumtaxat eucharistico pane reficerentur,
verum etiam, admoto ad calicem ore, redemptionis
sanguinem haurirent: ut videlicet, utriusque
speciei communione percepta, et pietatis et fidei
sincera testimonia palam exhiberent. Quo tandem
facto indicio, haud difficile inter ipsa etiam sacra
mysteria evulgabat si aliquis Manichaeorum impietatibus
operam daret. Rem autem clarius Leo ipse
pandit quam a quopiam possit explicari: <em>Cumque ad
legendam infidelitatem suam nostris audeant interesse
mysteriis, ita in sacramentorum communione se temperant,
ut interdum ne penitus latere non possint, ore
</em><nobr><sub></sub></nobr> <em>indigno Christi corpus accipiant, sanguinem autem redemptionis
nostrae haurire omnino declinent.</em> Cur autem
id Christi fidelibus patefecerit immediate subdit:
<em>Quod ideo vestrae notum facimus sanctitati, ut vobis
hujusmodi homines, et his manifestentur indiciis, et
quorum deprehensa fuerit sacrilega simulatio, notati et
proditi a sanctorum societate pellantur</em> <small>[Note: <nobr><sub></sub></nobr> Serm. 41, alias 4, de Quadrages. cap. 3.]</small>. Quesnellus
duo illa verba, <em>notati</em> et <em>proditi,</em> in aliorum editionibus
et in mss. codd. retenta, a sua eliminavit. Interea
vero nemo sibi blandiatur eam Leonis oeconomiam
quoquomodo favere posse Lutheranis, aliisque
Romanam <strong>163</strong> Ecclesiam divexantibus, quod, pro
rerum temporumque diversitate, laicos a calicis communione
interdixerit. Nec enim laici sanguinis perceptione
fraudantur etsi sub unica dumtaxat specie
communicent, ut luculentissime theologiae doctores
etiam in scholis demonstrant. Quare minime opus
est ut horum argumenta, ne putida commenta dicam,
excutiamus, cum jam sola scripturarum lectione corruant.
Satis ergo superque esse arbitror, quae a nobis
<nobr><sub></sub></nobr> hactenus de omnium fidelium cura, diligentia, in
haereticis deferendis indiscriminatim dicta fuere.</p>
<p>10. Jam ergo disserere oportet de summa catholicorum
principum pietate, quos in Ecclesiae gravioribus
rebus sacri pastores interpellare consueverunt,
ut sese vindices earum sanctionum exhiberent quae
ad fidei causas, ad morum disciplinam, ad Ecclesiarum
regimen, jura, tranquillitatem atque munimen
referuntur. Res profecto clara et omnino expedita
est, quam hic ultimo loco exponere reservavimus.
Ad quam comprobandam satis quidem esset dumtaxat
animum revocare ad divales (ut vocant) imperatorum
constitutiones, quae non nisi efflagitantibus Romanis
pontificibus, episcopis et generalibus synodis editae
<nobr><sub></sub></nobr> et per omnes catholici orbis oras evulgatae fuerant,
ut haeretici animo obstinatiores etiam gravissimis
temporalibus poenis afflictarentur. Vix enim verbis
exprimi potest quantum priorum catholicorum principum
religio excanduerit in eos qui Ecclesiae pacem
et fidem conturbare, evertere et labefactare conabantur.
Statim enim ac principes Christo nomen dederunt,
manus etiam adjutrices Ecclesiarum rectoribus
porrexerunt, horum auctoritati saeculi potentiam
conjungentes, vel ut nefarius idolorum cultus undequaque
aboleretur, vel ut praecedentium ethnicorum
principum decreta, quibus jubebatur Christianos viros
veluti mancipia haberi, et ad necem undequaque
inquiri, irrita redderentur. Sed praeterea tanto odio
in haereticos exarserunt, ut eos omni honore, jure et
praerogativa privaverint, regiis aerariis eorum bona,
sive possessa, sive ex aliorum haereditate derivata,
adjudicarint, ab omni hominum consortio abdicaverint,
et quandoque etiam in eosdem capitalibus poenis
animadverterint.</p>
<p><nobr><sub></sub></nobr> Haec, inquam, fuit religio Magni Constantini, antequam
ab Eusebianis deciperetur, et eam deinde toto
animi conatu prosecuti sunt omnes Valentiniani,
Gratianus, et Theodosii, Arcadius, Honorius, Leo,
aliique catholici imperatores, quibus cum perspectum
foret omnia imperii jura a Deo optimo maximo
derivari, non ex quadam dumtaxat liberali largitate,
aut in gratae voluntatis testimonium erga fidei negotia,
istis semper praesidio fuerunt; sed praeterea haec
illorum magis quam civilem rerum administrationem
interesse intelligentes, grave nefas reputabant, si
debitis et propriis officiis Ecclesiam fraudassent,
ejusque incolumitati aliqua ex parte deessent. Quid
enim aliud in imperatorum mentem revocat sanctus
Leo scribens ad Theodosium, ad Valentinianum, ad
Leonem Augustos, atque ad Pulcheriam quoque Augustam,
nisi id de quo agimus? Ab iisdem videlicet
ea subsidia exposcebat, quae, pro muneris dignitate,
et pro virium suarum potentia, turbatis et afflictis
<nobr><sub></sub></nobr> Ecclesiae rebus impartiri debent. Immo quandoque
S. pontifex tanto animi vigore hujusmodi subsidia,
tamquam Christi religioni debita, efflagitabat, ut,
salvo purpurae et imperialis diadematis honore, eosdem
nimis insectari videretur; cum videlicet in eorum
mentes excitabat et ingerebat graves, horribiles
et terroris plenas cogitationes, veluti omnipotentis
Dei indignationem incurrendam, imperii fortunam
periclitandam, resque omnes temporales, susquedeque
vertendas, si ipsi imperatores potentia qua praediti
erant haereticos aut de haeresi suspectos non
comprimerent, et procul a catholicorum societate
non amandarent. Quare isti ad divinae misericordiae
opem facilius obtinendam, neve ab avita majorum
pietate et institutis deflecterent, <strong>164</strong> omnes saeculi
vires, quibus pollebant, ad haereticorum hominum
perniciem et exitium impendebant.</p>
<p>Nec vero necessum erit ut pro re tam frequenti et
usitata ex Theodosiano codice <small>[Note: <nobr><sub></sub></nobr> Lib. XVI cod. Theodosiani tit. 5, de haereticis
Manichaeis et Samaritis.]</small> imperatorum leges
hic referamus, et eas praesertim quas ad Manichaeorum
<nobr><sub></sub></nobr> ultionem quinque piissimi principes condiderunt.
Sufficiet dumtaxat oculos conjicere in Valentiniani
Augusti novellam, quam ipse conscribere fassus
est, ne dissimularet nova Manichaeorum crimina, nuper
Leonis inquisitione detecta, judicioque proscripta.
<em>Manichaeos loquimur, quos exsecrabiles et toto orbe pellendos
omnium retro principum statuta judicarunt</em> <small>[Note: <nobr><sub></sub></nobr> Tom. VI, pag. 1, lib. XV, in Theodosianum
cod., tit. 5, pag. 115.]</small>.
Hic Valentinianus ad ea alludit statuta quae ambo
Theodosii, Valentinianus senior, Arcadius et Honorius
condiderunt, quae apud Gothofredum jurisconsultum
videri possunt. Sed ipse Valentianinus immediate
post haec subjicit: <em>Nec dissimulationem crimina
nuper detecta patiuntur. Quae enim et quam dictu
audituque obscena in judicio beatissimi Leonis papae
</em><nobr><sub></sub></nobr> <em>coram senatu amplissimo manifesta ipsorum confessione
patefacta sunt? Adeo ut eorum quoque qui diceretur
episcopus, et voce propria proderet, et omnia scelerum
suorum secreta praescriberet.</em></p>
<p>11. Haec Valentiniani verba nova testimonia suppeditant,
ex quibus habeamus S. Leonem veri atque
legitimi <em>judicis</em> partes obiisse in Manichaeorum inquisitione,
tum in exposcenda ab iisdem criminum <em>confessione,</em>
horumque <em>exsecratione,</em> ut ipsi tertio loco
probavimus. Pergit praeterea ipse Valentinianus
ostendere ipsius notitiam minime potuisse latere,
quae a Leone solemni judicio gesta fuerant. Ac propterea
ne ecclesiasticorum judiciorum vindicis partes
negligeret, neve Divinitatis injurias, et ipse inultas
relinqueret, ecclesiasticae auctoritati suae potentiae
vires adjecit, legem publicam perpetuo duraturam
promulgando: <em>Ut ubicumque terrarum quisquam Manichaeorum
fuerit deprehensus, poenas, quas in sacrilegos
jura sanxerunt, auctoritate publicae severitatis
</em><nobr><sub></sub></nobr> <em>excipiat.</em> Respexit hic Valentinianus ad canonicas
poenas, quibus in sacrilegos Ecclesia animadvertere
consuevit, ad quas declinandas ne sacrilegis ullum
pateret effugium, omnem auctoritatem publicae severitatis
collocat. <em>Sitque</em> (ait) <em>publicum crimen, et
omni volenti sine accusationis periculo tales arguere sit
facultas.</em> Postmodum autem idem piissimus princeps
de temporalium poenarum subsidiis, quibus in posterum
Manichaei erant plectendi, disserens addit: Nemini
<em>licitum</em> et tutum esse ejusmodi <em>homines celare
aut cum iisdem connivere;</em> eosdem praeterea, <em>et dignitate
militiae, et urbium habitatione privat,</em> ab omnium
hominum societate abdicat: <em>Vetat ne capiant successiones,
nec relinquant; sed imperialis fisci viribus</em>
omnia eorum bona et facultates aggregari mandat;
jure contractuum ineundorum, vel rerum repetendarum
coram judicibus, perpetua sanctione spoliat;
atque tandem omnes <em>primates</em> cujuscumque <em>militiae</em>
vel <em>officii</em> pecuniaria mulcta 10 <em>librarum</em> auri percellit,
si quem hac superstitione pollutum sciverint militare.
<nobr><sub></sub></nobr> <em>Neque enim aliquid nimium in eos videtur posse decerni,
quorum incesta perversitas religionis nomine lupanaribus
quoque ignota vel pudenda committit.</em> Hisce
verbis suam novellam claudit strenuus ille et magnus
Ecclesiasticae auctoritatis vindex et assertor, XIII kal.
Junii, anno Christi 445, quando videlicet Valentinianus
ipse cum Flavio Numo VI consulatum ageret, ut
ex vetustis Romani imperii tabulis satis redditur exploratum
<small>[Note: <nobr><sub></sub></nobr> Valentiniani novella est apud Quesnellum,
tom. I Operum S. Leonis, pag. 216.]</small>.</p>
<br> <h4><center>
<strong>165</strong> CAPUT X.
<em>Romanum in Manichaeorum causa concilium. Antonii
Pagii et Paschasii Quesnelli de ea quaestione judicium.
A quorum criticis annotationibus cardinalis
Baronii sententia tandem vindicatur.</em> </center></h4>
<p>1. Etsi, variis monumentis temporum injuria deperditis
privati, non omne praesidium nobis suppeditetur
pro aliis atque aliis novis quaestionibus instituendis
quae illud vetustae ecclesiasticae disciplinae
genus, quo apostolica divi Petri sedes in haeretica
<nobr><sub></sub></nobr> inquinatos labe animadvertere consueverat, magis
atque magis illustrare queant, nihilominus tamen
sacra ea supellectile nos abundare arbitramur quae
pro jam excitatis inter recentiores criticos quaestionibus
penitus dirimendis utilis, immo et necessaria,
existimatur. Hujus postremi generis profecto illa
controversia censenda est, quam F. Antonius Pagius
et Paschasius Quesnellus jam pridem excitarunt,
qui, nimia disserendi aut rixandi libidine adducti,
cardinali Baronio strenue se opponere arbitrati sunt,
contendentes nimirum Romae in Manichaeorum causa
nullum prorsus coactum fuisse concilium. Contra
vero cum laudatus Ecclesiasticorum Annalium parens
<nobr><sub></sub></nobr> Leonis potissimum epistolae ad Italiae episcopos institerit,
omniaque hujus momenta maturo libraverit
judicio, haudquaquam censere possumus hunc tam
turpiter lapsum fuisse, cum Romae tum habitum
fuisse episcoporum et presbyterorum concilium palam
pronuntiavit. De hac dissensione igitur nos in praesentia
agere aggredientes, adversae partis potissimas
rationes in medium adducimus. Eas nimirum quibus
Pagius et Quesnellus contendunt coetum quo in Manichaeos
Romae fuit animadversum numquam a S. P.
<em>concilium</em> appellari, sed dumtaxat dictum fuisse <em>conventum,
consessum</em> atque <em>judicium.</em> Huic conjecturae
ut deinde robur adjiciant, ad Valentiniani provocant
novellam, quae, teste Quesnello, <em>consessus</em> vocabulum
continet; atque tandem sequentibus rationibus Baronium
urgent: <em>Sed non opus concilio (quod revera S.
Prosper non commemorat) quoniam non de proscribenda
nova haeresi aut de fide asserenda agebatur, sed
de poena juxta canonem Ecclesiae sancienda; neque
concilium est ubi cum sacerdotibus</em> pars senatus ET
<nobr><sub></sub></nobr> PARS PLEBIS EST. Frigidis igitur hisce ratiunculis eam
<em>Concilii</em> vocem penitus esse oblitterandam sibi persuadent.
Sed non haec <small>[Note: <nobr><sub></sub></nobr> Quesnellus, tom. II, ad annum 443, p. 110.]</small> Quesnellum Pagiumque pudent?
Summane cum libertate aliorum dicta carpere
et notare audent, ut rebus omnino insulsis fallacibusque
conjecturis Baronium urgeri posse arbitrentur?
Nimis anxie revera nodum quaerunt in scirpo dum
partium studiis indulgent, nova excogitantes; et cum
contentionem de vocibus dumtaxat instituunt, et
longe a veritate abscedunt, tum contra veritatis umbram
luctari nituntur. Quamvis ergo re ipsa ad scopum
nostrum ejusmodi causa non videatur pertinere,
nihilo secius, ne clarissimi viri Baronii opinio inulta
remaneat, antequam Exercitationes in S. Leonis
Opera de Manichaeorum causa ad exitum perducamus,
singulas amborum criticorum ratiunculas evertere
conabimur.</p>
<p>Jam imprimis de solis vocibus contendunt, cum
negant, illud <em>concilium</em> posse appellari, quod S. Pontifex
<nobr><sub></sub></nobr> modo <em>conventum,</em> modo autem <em>consessum</em> atque
<em>judicium</em> asseruit. Apud quos gravissimi duo illi critici
haec disputant? An apud Latini sermonis tirones,
aut eos saltem qui vetustiora Ecclesiae monumenta
numquam lustrarunt? Latini equidem etiam aureae
aetatis scriptores saepissime <em>conventum</em> pro <em>concilio</em>
usurparunt, ut apud <strong>166</strong> Titum Livium, Ciceronem,
Caesarem videre est. Nec propterea ab eo usu longe fuerunt
vetustissimi Christiani scriptores, qui, ad indicandos
sacros catholicorum coetus pro fidei aut morum
regulis definiendis, <em>conventus</em> vocem adhibuerunt;
quos inter est Tertullianus <small>[Note: <nobr><sub></sub></nobr> Eusebius Caesariensis. Hist. Eccl. lib. V cap.
<nobr><sub></sub></nobr> 28, Rufinus, ibid.]</small>, Eusebius
Caesariensis, Rufinus presbyter Aquileiensis,
aliique plures, quorum catalogum in praesentia
texere minime opus est. Quid tandem? Ita fuit vocabulum
<em>conventus</em> usurpatum ad innuendum <em>concilium,</em>
ut hodie etiam in generali synodorum collectione,
has similesque epigraphes offendamus <small>[Note: <nobr><sub></sub></nobr> Tom. II Concil. p. 891, et rursus ibid. p. 1049,
Tom. III Concil. p. 545.]</small>: <em>Conventus
Sirmiensis, conventus Alexandrinus, conventus
Hipponensis,</em> et id genus alias sexcentas, quae haud
<nobr><sub></sub></nobr> dubie produnt duas illas voces promiscue a veteribus
ad unum atque idem significandum adhibitas fuisse.
Haec tamen omnia, ne in re exploratissima multi
essemus, dubio procul poterant praetermitti. Ea potissimum
de causa, quia S. Leo, sibimet factus interpres,
vocem <em>conventus</em> pro <em>concilio</em> usurpavit. Testis
classicus sit Quesnellus apud se ipsum, qui in ornandis
S. pontificis Operibus, veterum editorum et manuscriptorum
fidem secutus, septimum caput tertiae
decimae Leonis epistolae cum sequenti titulo typis
commisit: <em>De conciliis provincialibus celebrandis.</em> In
cujus corporis contextu cum ea habeantur quae dist.
18, de conciliis, cap. 2, et in Ivonis decreto leguntur,
<nobr><sub></sub></nobr> firmissime evincitur, duabus illis vocibus, <em>conventus</em>
scilicet et <em>concilium,</em> S. pontificem unum atque
idem indicare voluisse. Ne vero a quopiam in suspicionem
fraudis adducar, Leonis verba quemadmodum
in Quesnelli editione exstant exscribere non pigeat.
<em>De conciliis autem episcopalibus non aliud indicimus
quam sancti Patres salubriter ordinaverunt: ut scilicet
bini conventus per annos singulos habeantur, in quibus
de omnibus querelis quae inter diversos Ecclesiae ordines
nasci adsolent judicetur</em> <small>[Note: <nobr><sub></sub></nobr> S. Leonis M. epist. 13 cap. 7.]</small>. Et rursus apud eamdem
Quesnelli editionem, haec legenda occurrunt,
epistola 16, c. 7, de Conciliis quotannis Romae celebrandis,
ubi S. P. de canone 5, Nicaeno agens ita
subdit: <em>Quare illud primitus pro custodia concordissimae
unitatis exigimus, ut quia saluberrime a SS.
Patribus constitutum est binos in annis singulis episcoporum
debere esse conventus</em> <small>[Note: <nobr><sub></sub></nobr> Epist. 16 cap. 7.]</small>. Duorum itaque criticorum
causa jam in deterius ivit, cum Leo ipse,
Nicaenorum etiam PP. vestigiis inhaerens, <em>conventus</em>
<nobr><sub></sub></nobr> voce uti voluit, ad innuendas tum provinciales,
tum generales synodos, ut multis aliis exemplis etiam
ex sancti pontificis Operibus depromptis, magis
atque magis evinci posset. Nec eadem causa firmior
evadere potest ob alteram vocem <em>consessus,</em> quam veteres
ad innuendum <em>concilium</em> adhibuisse patefacit
celebris magni imperatoris Constantini oratio, qua
Nicaenos Patres in coetum congregatos allocutus est.
<em>Quoniam</em> (inquit) <em>mihi admodum in optatis fuit, amici
charissimi, isto vestro consessu aliquando frui.</em> Et
paulo post, iisdem Patribus gratulatus quod, privatis
studiis depositis, pacifice sine animorum contentionibus
ad synodalia gesta procederent, subdit, <em>Ac tametsi
laetor equidem vehementer, cum jam vestrum
consessum intueor, tunc tamen arbitror,</em> etc. Me interea
tamen pudet in hasce tricas conjectum negotium facere
cum hominibus qui prima scientiarum elementa
despiciunt. Nec enim mente pervolvunt apud veteres
multoties unam tantum rem pluribus vocabulis nominari.
Ea de causa potissimum, ut haec, cum ab
<nobr><sub></sub></nobr> hominum voluntate dependeant, facile mutari possunt,
rerum natura atque substantia minime mutata.
Praeterea, Latina oratio non ita sterilis censeri
debet, ut unicuique rei singulare vocabulum oporteat
assignari, extra quod nullum aliud res ipsas, aut
ipsarum rerum proprietatem, munera et virtutem
exprimere queat. Immo Latina lingua, auctore Cicerone,
maxime vocibus abundat, ut earum copia etiam
<strong>167</strong> Graecae linguae praestet: <em>Sed ita sentio, ut saepe
disserui, Latinam linguam non modo non inopem, ut
vulgo putarem, sed locupletiorem etiam quam Graecam</em>
<small>[Note: <nobr><sub></sub></nobr> Cicero, de Art., etiam in Thesauro Cicer. Nizolii,
et apud Col. in praefat. lib. XII.]</small>. Quid mirum igitur si <em>concilium</em> (quod Graeci
synodum appellant) cum significare habeat coetum, in
quem plures judices pro Christianis rebus moderandis
convenire solent, suapte natura plura nomina, et
aptissima quidem, subeat, ut quandoque a veteribus
voce <em>conventus,</em> quandoque vero vocabulis <em>consessus</em>
atque <em>judicii</em> exprimatur. Nonne omne concilium
cum proprietate, et <em>conventus,</em> et <em>consessus,</em> atque
<nobr><sub></sub></nobr> <em>judicium</em> reipsa est? Secum interim haec ambo critici
reputent, ac denique non Baronio, sed sibi potius
gravem imputent lapsum. Arbitrari praeterea opus
est cum ista annotaret, dormitasse Quesnellum, aut
saltem sibi fuisse blanditum, suos lectores tam oscitantes
futuros, aut caecutientes, ut pro judicio consessum
legere potuerint <small>[Note: <nobr><sub></sub></nobr> Quesnellus, tom. II, Operum S. Leonis M., diss.
1, de Vita et rebus a M. Leone gestis, pag. 141. Pagius,
ad annum 444]</small>. Nec enim Valentinianus
in sua novella <em>consessus</em> voce usus est, sed <em>judicii,</em>
atque ita esse legendum, ipse Quesnellus probavit,
quia Valentiniani novellam typis committens, haec
evulgavit: <em>Quae, et quam dictu audituque obscena in
</em><nobr><sub></sub></nobr> <em>judicio papae Leonis coram senatu amplissimo manifesta
ipsorum confessione patefacta sunt.</em> Nec praeterea
ab exordio usque ad finem vocabulum illud <em>consessus</em>
umquam occurrit.</p>
<p>4. Jam tempus tandem est ut hisce vocibus relictis
ad ipsas res gradum faciamus, singillatim caetera amborum
criticorum argumenta perpendentes, quae nisi
mea me fallat opinio, ita viribus carent, ut neque
nervos, neque aculeos habeant, quibus perstringere
aut urgere possint Baronium. Ad primum quod attinet,
nihil eo imbecillius potest excogitari, utpote
desumptum ex Prosperi silentio. Is revera <em>concilium
non commemorat,</em> ait Quesnellus. Quid tum inde?
Prosper expresse concilium Romanum in Manichaeorum
causa a S. Leone habitum non commemorat?
Recensuit tamen, quemadmodum hujus S. pontificis
diligentia Manichaeos intra Urbem latentes repererit,
oculis totius Ecclesiae publicaverit, omnes nefarii
illius dogmatis turpitudines et damnare fecerit et
prodiderit, incensis eorum codicibus. Haec omnia
<nobr><sub></sub></nobr> prorsus dissimulavit Quesnellus. Sed Prosper re
ipsa in publicis Chronicorum tabulis ita scripsit:
<em>Maximo</em> II <em>et Paterio (seu Paterno) hoc tempore plurimos
Manichaeos intra Urbem diligentia papae Leonis
innotuit, qui eos de secretis suis erutos, et oculis totius
Ecclesiae publicatos, omnes dogmatis turpitudines et
damnare fecit, et prodere, incensis eorum codicibus.</em>
Non itaque dubitandum est de publica et solemni
Manichaeorum damnatione, quam si extra concilium
a sancto Leone factam ambo critici contendunt, jam
scopulum incurrunt, quem semper et ubique summa
diligenti arte praecavere nituntur. Manus enim dant
nobis asserentibus haereses et haereticos sola Romanorum
pontificum auctoritate posse damnari, et quandoque
fuisse damnatos, nullo prorsus adhibito conciliorum
suffragio <small>[Note: <nobr><sub></sub></nobr> Vide quae diximus de hac Ecclesiae disciplina
cap. 4 praecedenti.]</small>. Tunc enim dumtaxat est opus
concilio, quando Romani pontifices illud expedire
judicant, et tunc ordinarie ea convocare consueverunt,
quando communi consensione a toto Ecclesiae
<nobr><sub></sub></nobr> coetu erant solemniter suscipienda fidei decreta jam
ab apostolica sede definita; quando ad comprimendam
haereticorum audaciam frequentior episcoporum consessus
perutilis censebatur, ut videlicet solemnius
judicium haberetur; quando denique ecclesiasticas res
in Ecclesiis turbatas, vel ob schismaticorum pravitatem,
vel ob principum aliorumque saeculi ministrorum
potentiam, facilius atque pacatius componere
consentaneum erat <small>[Note: <nobr><sub></sub></nobr> Vide quae dicturi sumus in Eutychianistarum
causa, agentes de Eutychetis. Flaviani, Theodoriti,
aliorumque appellationibus ad apostolicam sedem
factis.]</small>. <strong>168</strong> Nulla itaque lex mandat,
tamquam Ecclesiae necessaria, habenda esse concilia.
Immo legibus ipsis cautum est ne concilia generalia
fiant, nisi ea esse habenda Romanus pontifex judicaverit.
Quod si praeterea novae haereses novaque schismata
in Ecclesia exoriantur, haec utique juxta divina
apostolicaque mandata statim necessario et comprimi
et evelli debent; ne, aut propagato malitiae semine,
aut radices agente cum catholicae fidei detrimento,
in dies magis magisque daemoniorum zizaniae
alantur et increscant. Non propterea tamen hisce
<nobr><sub></sub></nobr> malis unica conciliorum medicina ab Ecclesiae fundatore
parata est, sed plures. Possunt Romani pontifices
per epistolas sacris dogmatibus refertas, possunt
per crebras admonitiones, aut denique possunt per
suos legatos validissima commonitoria deferentes
omnibus illis malis occurrere atque mederi, quin generales
convocent synodos. Nec enim ejusmodi judiciorum
solemnitas absolute necessaria est, sed
quando dumtaxat ecclesiasticae res omnino turbatae
sunt, vel quando excitatae quaestiones ita sunt dubiae
et obscurae fluctuantes et in tricas conjectae, ut
<nobr><sub></sub></nobr> pro communi pace et multorum salute, apostolica
sedes concilium expedire judicaverit. Quare minime
ferre possumus quae in causa de qua agimus
ambo critici asseruerunt, videlicet minime opus
fuisse concilio, quoniam non de proscribenda nova
haeresi, aut de fide asserenda agebatur; sed de
poena juxta canonem Ecclesiae sancienda; perinde
quasi alterutro ex his casibus interveniente necessario
sint concilia cogenda, aut nulla alia occurrente
causa provinciales aut generales synodi possint indici
et haberi. Undenam ejusmodi hauserunt doctrinam?
In medium afferant canones, Patrum monumenta,
Ecclesiarum consuetudines, ut nobis etiam fontes
innotescant, ex quibus singularis et arcana hactenus
inaudita disciplina proficiscitur. Nos quidem, si Patres,
concilia, et Ecclesiae usum consulimus, omnino
oppositum propugnare et credere debemus. Nam,
secundo labente saeculo, quando post apostolos frequentiora
coeperunt in Ecclesia haberi concilia, cum
in Asia, tum in Palaestina, episcopi pluribus in locis
<nobr><sub></sub></nobr> in unum coiverunt, in quaestione de Paschate celebrando.
Testis est magnus Irenaeus, Galliae Ecclesiarum
apostolus, splendidissimumque lumen, cui omnes
cum veteres, tum recentiores doctores fidem adhibuerunt
<small>[Note: <nobr><sub></sub></nobr> Irenaeus, lib. V Hist. Eccles. cap. 23, 24, 25.]</small>, Quos inter Eusebius Caesariensis lib. V
Hist. Eccles. cap. 24 et 25. Quis vero affirmabit in
eisdem synodis actum fuisse de nova proscribenda
haeresi, aut de fide asserenda? Tertio pariter Ecclesiae
saeculo, cum Romae et in Africa, tum in Phrygia,
et Neocesareae in Ponto, Ecclesiae Patres plures coegerunt
conventus, vel pro imponenda lapsis persecutionum
tempore salutari poenitentia, vel pro reparanda
ecclesiastica disciplina, vel tandem pro diluendis
episcoporum criminibus, iisdemque vindicandis; et
tamen nullibi sermo habitus fuit, aut de nova haeresi,
aut de fidei articulis, ut produnt scripta ejusdem
Eusebii, Cypriani, Dionysii Alexandrini, aliorumque
Patrum, qui ea aetate floruerunt, quorum scriptorum
saltem aliqua ad nos pervenerunt fragmenta. Quid
<nobr><sub></sub></nobr> plura? Quarto, quinto et caeteris subsequentibus saeculis,
innumera concilia habita fuerunt, vel pro anathemate
dicendo jam alias damnatis haeresibus, vel
pro statuendis in Ecclesia diversis poenitentium gradibus,
vel pro dejiciendis e sedibus episcopis, vel in
proprias restituendis jam injuria dejectis, vel denique,
ut de appellationibus, de Ecclesiarum dedicationibus,
de immunitatibus, de indulgentiis lapsis poenitentibus
concedendis; atque id generis aliis rebus ageretur.
Perperam igitur confingitur, sanctum pontificem non
habuisse concilium in Manichaeorum causa, quia non
agebatur <em>de nova haeresi damnanda, vel de fide asserenda.</em>
Sufficit quod anathema esset dicendum Manichaeis
in Urbe repertis; sufficit quod Romanae Ecclesiae
disciplina exigeret ut Manichaei longe ab omnibus
Italiae finibus amandarentur. Quare quamvis in Manichaeorum
<strong>169</strong> judicio actum fuerit de poena juxta
canonem Ecclesiae sancienda, tamen quia S. Leo <em>in
oculis totius</em> Ecclesiae publicavit <em>omnes dogmatis turpitudines,
et damnare fecit, et prodere,</em> auctore S.
<nobr><sub></sub></nobr> Prospero Aquitano, ut vidimus, nihil impedire potest
quominus in concilio haec omnia exsecutioni demandarentur.
Praesertim cum novae cujusdam oeconomiae
rationem S. pontifex statuere voluerit, cum pro
haereticis evulgandis et deferendis, tum pro eorum
delationibus faciendis et excipiendis, quarum onus
sub omnipotentis Dei indignatione cunctis catholicis
injunctum esse voluit. Quid ergo mirum si, priusquam
ejusmodi obligationes cum populo tum presbyteris
indiceret, novum canonem in similibus causis perpetuo
servandum condere voluerit? Nihil enim aliud
ipse petebat, nisi incolumitatem religioni et catholicis
cunctis, et propterea, convocato coetu et facto
<nobr><sub></sub></nobr> judicio, partem senatus et partem plebis etiam adhibuit,
generalem morum regulam condendo, cujus
nexui omnium conscientia astringeretur, et a qua
nemo sine criminis nota posset recedere. Nunc vero
ambo critici sibi plaudere possent cum in difficiliorem
nodum inciderem, quem forte Herculem arbitrantur,
cum quasi ex tripode dixerint: <em>Neque concilium
est, ubi cum sacerdotibus pars senatus et pars
plebis est.</em></p>
<p>5. Haec postrema porro annotatio Baronium urgeret,
si vera esset, si firma, si denique, contra sacrorum
synodorum sanctiones et divini juris regulas,
simul cum <em>sacerdotibus</em> et <em>presbyteris senatus</em> parte
coeunte et parte <em>plebis,</em> Manichaeorum causa fuisset
judicata et definita. At imprimis dubiae omnino fidei
est illud assertum, <em>plebis</em> partem accitam, et adductam
fuisse, cum de Manichaeorum dogmatibus atque
criminibus quaestio habebatur. Nec Valentinianus
enim, nec sanctus Leo, nec alius quispiam id asseruit.
Valentinianus utique in sua novella: <em>Coram senatu
</em><nobr><sub></sub></nobr> <em>amplissimo ipsorum confessione patefacta fuisse eorumdem
crimina testatur.</em> Leo itidem de conventu a se
coacto disserens scripsit: <em>Residentibus itaque mecum
episcopis ac presbyteris, ac in eumdem consessum Christianis
viris ac nobilibus congregatis, electos et electas
eorum jussimus praesentari</em> <small>[Note: <nobr><sub></sub></nobr> S. Leo Sermone superius laudato de Epiph.
cap. 4.]</small>. Quod si contendant
duabus illis Leonis vocibus, <em>Christianis viris,</em> plebis
partem saltem obscure fuisse indicatam, ultro concedere
non repugnabo. Sed quid inde? Insolens est in
Ecclesia ut principes, regii ministri, senatus ipse et
aliqui ex populo in conciliis tamquam testes adhibeantur?
Non ea fuit multorum conciliorum praxis
et consuetudo? Sed ut missa faciamus apostolorum
concilia, in quibus cum apostolis caeterisque Domini
discipulis cuncti fideles et universa credentium multitudo
congregata est, nonne ad Nicaenum concilium
generale primum, praeter episcopos et imperatorem
Constantinum, convenerunt etiam laici homines in
philosophiae studiis apprime versati, qui coram universo
<nobr><sub></sub></nobr> populo cum nostris disputationes habuerunt.</p>
<p>Nos quidem locupletissimos tenemus testes, nec
tantum omnes catholicos scriptores <small>[Note: <nobr><sub></sub></nobr> Rufinus, lib. X Eccl. Hist. cap. 3. Eusebius
<nobr><sub></sub></nobr> quoque lib. X.]</small>, sed et ipsos
heterodoxos, Calvinum scilicet, Illiricum, Lutherum,
Magdeburgenses, et alios, qui in hac exploratissima
re nobiscum consentiunt; quamvis deinde, laudatis
exemplis abutentes, novas machinas contra Ecclesiam
struere conantur, perperam omnino docentes laicos
sacris in synodis, non veluti testes, sed ut judices
esse adhibendos, et non nisi per summam injuriam
suffragio (ut aiunt) <em>decisivo</em> posse privari. Sed quid
mihi cum istis haereticis modo, qui omnia corrumpunt,
aut saltem in contrariam partem convertunt?
Ad Quesnellum potius Pagiumque revertar, et an
Chalcedonensium gestorum exemplaria aliquando
percurrerint rogabo? Haec autem synodus septennio
post Manichaeorum condemnationem ejusdem papae
Leonis auctoritate fuit coacta atque <strong>170</strong> confirmata,
ut quandoque dicemus. An in illa soli episcopi, presbyteri,
caeterique dumtaxat Ecclesiarum clerici et ministri,
<nobr><sub></sub></nobr> vel etiam senatus cum nonnullis aliis de populo locum
habuere? Nos equidem si authenticis Actis fidem
adhibemus, Chalcedone congregatos legimus senatores
et magistratus, consules, praefectos reliquosque
imperatorum ministros; immo intelligimus in tam
frequentem conventum venisse ipsum Marcianum
imperatorem magna nobilium et ignobilium comitatum
familia, qui, magni Constantini exempla secutus,
fidei vindicem sese exhibuit: <em>Nos enim ad fidem
confirmandam, non ad potentiam aliquam exercendam,
exemplo religiosi principis Constantini, synodo interesse
voluimus.</em> Ita Marcianus Chalcedonenses PP.
allocutus est <small>[Note: <nobr><sub></sub></nobr> Marciani imperatoris allocutio exstat tom. IV
Conc. pag. 1472.]</small>. Numquid nec istud erit concilium,
<nobr><sub></sub></nobr> in quo cum sacerdotibus imperator, senatus, provinciarum
et negotiorum praefecti, et pars populi fuerunt?
nugae merae; apage figmentum! Conciliorum
enim veritati hominum laicorum etiam <em>congregatio</em>
minime obesse potest, si episcopi dumtaxat, eorumque
legati, vel alii religiosarum familiarum ministri
et cultores, ecclesiasticas causas pertractent et fidei
negotia definiant; si denique isti soli veluti judices
synodalibus sanctionibus subscribant. Nec propterea
principes, magistratus, plebs ipsa, omni munere in
conciliis carerent, si veluti idonei testes et veritatis
vindices admittantur et advocentur, ut fieri solet. Ne
autem ejusmodi discrimen laicos inter et Ecclesiarum
ministros in Leonino Manichaeorum conventu minime
servatum fuisse quispiam suspicetur, vellem, quaeso,
ad S. pontificis loquendi formulam animadverteret,
qua describit prius <em>episcopos</em> et <em>presbyteros</em> secum
veluti in judiciorum tribunali residentes, tum deinde
ait, <em>congregatis Christianis viris ac nobilibus, jussisse
electos et electas eorum praesentari.</em> Non itaque et nobiles
<nobr><sub></sub></nobr> viri cum Leone et caeteris episcopis vel presbyteris
consederunt; sed dumtaxat fuerunt <em>congregati</em>
quando actum fuit de Manichaeorum criminum contestatione
et eorumdem exsecratione, quando denique
actum est de recipiendis iis Manichaeis quos S.
pontifex ad poenitentiam adduxerat. Istud sonant illa
S. Prosperi verba, quae etiam in superioribus adduximus.
Videlicet, Manichaeos in Urbe latentes <em>in
oculis totius Ecclesiae publicatos, omnes dogmatis turpitudines
damnare fecit et prodere.</em> Si itaque ea fuit
Leonis agendi ratio, ut Manichaei tamquam poenitentes
in Ecclesia non reciperentur, nisi publice detestatis
prius turpissimae sectae erroribus, cur tantopere
contendere S. pontificis <em>conventum</em> appellari
posse <em>concilium, quia in eo pars senatus et pars plebis
fuit?</em> Quorsum tandem ista? Ego sane, omnium
partium studio seposito, atque solam secutus veritatem,
quae unice inter scribendum et disputandum
perquiri debet, nihil prorsus in illa Romana Manichaeorum
<nobr><sub></sub></nobr> inquisitione intelligo quod notis et characteribus
veri concilii repugnet; praesertim cum facile
omnia argumenta evertamus quae a Quesnello <small>[Note: <nobr><sub></sub></nobr> Quesnellus, ad annum Christi 443, in dissert.
1, de Vita et rebus gestis sancti Leonis M., qui ut
studiose se abstineret ab <em>inquisitionis</em> vocabulo, <em>congressionis</em>
vocem usurpavit tom, II Oper. pag. m. 140
<nobr><sub></sub></nobr> et seq.]</small> et
Pagio afferuntur. Immo unum intelligo omnibus catholicis
maxime gratum, et ad fidei puritatem in
Ecclesia servandam magis accommodatum, quod
multis displicere posse vereor: videlicet hodiernae
generalis inquisitionis oeconomiam, aliquam agendi
rationem, ab illa Leonis in Manichaeos inquisitione
non prorsus absimilem originem traxisse.</p>
<p>6. Quod si occurratur nobis, et quidem a doctis atque
eruditis, quaerentibus satisne constanter probari
possit ejusmodi judiciorum formam a Leonis aevo ad
nostra usque tempora numquam fuisse variatam, aut
interruptam, id vellem satis cognitum esset, quale
habuerimus consilium. Non enim sumus ii quorum vagetur
animus extra sibi propositum scopum. Nos enim
dumtaxat Leonis Opera castigare, ornare, et ex ejus
<strong>171</strong> scriptis Exercitationes quasdam deducere, ipsiusque
S. pontificis gesta a criticis aliorum notis
<nobr><sub></sub></nobr> vindicare in votis habuimus. Propterea in ea nostram
curam, cogitationem et studium ita contulimus, ut ad
vitandam superfluitatem et arrogantiam, ad fugiendam
temeritatem prolixitatemque, sancti pontificis gestis
aliorum facta miscere minime debuerimus, nisi quando
ad evertendas aliorum falsas opiniones talia offendimus
a quibus sine inscitiae labe recedere non potuimus.
Quod si denique eadem agendi ratio et modus
in haeresi inquinatos aut de haeretica labe suspectos
quandoque fuit interrupta, quid isthuc est? Nondum
enim extremam clauserat diem noster Leo, quando
barbari, cum e Septentrione, tum ex Africa proficiscentes,
Romano imperio ad exitum perducto, ita
<nobr><sub></sub></nobr> etiam catholicae Ecclesiae res turbarunt, ut, inito foedere
cum daemonum potestatibus, improbitas, Tyrannis,
multarumque haeresum errores longe lateque
disseminati, summi pontifices aliique inferiores
vix operam dare possent ut catholicos a vitiis revocarent,
ut principes a civium caedibus, urbium incendio,
se abstinerent, et haeretici homines (Ariani praesertim)
quorum tanta copia erat, erroribus ejuratis,
verae fidei dogmata profiterentur. In tanta enim rerum
perturbatione, a tot tantisque efferatis hostibus
circumventi, nihil erat quod timendum non esset
Et propterea, lenitate legum Ecclesiasticarum rigore
aliquatenus temperato, sufficientissime vera pastoris
munera adimplebant in exstirpandis erroribus qui in
dies gliscebant, et in vitiis propulsandis quae fidelium
pietatem poterant corrumpere et labefactare. Non
idcirco tamen has inter temporum, bellorum vicissitudinumque
angustias, illa vetusta Romanae Ecclesiae
disciplina, aut deleta, aut mutata dici potest, etiamsi,
oeconomiae causa, perpetuo exsecutioni non fuerit
<nobr><sub></sub></nobr> demandata. Impossibile enim prorsus erat ut sub
barbaris principibus barbarisque populis, qui huc
transmissi erant, quique innumeris erroribus erant
obnoxii, eam formam et inquisitionis rigorem servarent,
quem sanctus Leo sub piissimis catholicisque
principibus custodiendum definiverat. Quare nemo
admiratione commoveatur, si hisce tantopere afflictis
Christianae reipublicae temporibus Ecclesiarum pastores
servire debuerunt, ne una cum sincera Christi
fide catholici omnes sub barbarorum jugo et persecutionibus
periclitarentur. Eam autem Romanorum
pontificum oeconomiam magis atque magis apostolorum
exemplis explicare possemus, qui Judaeis atque
gentibus evangelium crucis annuntiantes, in iis quae
Christianae fidei non repugnabant tempori servire cogebantur,
ut paulatim omnes cujuscumque ordinis
atque conditionis homines Christo lucrifacerent.</p>
<p>Nemo tandem mihi succenseat quod nimius fuerim
in refellendis Pagii et Paschasii Quesnelli ratiunculis;
<nobr><sub></sub></nobr> nemo praeterea conqueratur quod pro vindicando
Baronio multa quae aut praetermitti poterant, aut
brevius explicari, in medium adduxerim. In utrumque
sola necessitas me compulit. Studium videlicet
Quesnelli et aliorum similium, qui, numquam satis
propriis partibus indulgentes, quae in sanctorum Patrum
Operibus sunt illustranda quam saepissime dissimulant;
quae propugnari debent, allaborant evertere;
quae denique ad apostolicae sedis auctoritatem
dignitatemque pertinent, aut omnino minuere, aut
saltem occulere nituntur <small>[Note: <nobr><sub></sub></nobr> Apud Quesn. tom. I pag. 266, et Garnerium,
tom. III.]</small>. Aliam tamen agendi
rationem antiquos scriptores secutos esse, inter caetera
monumenta, indicat Theodoriti Graeca epistola
ad nostrum sanctum pontificem Leonem; in qua,
sincere recensitis apostolicae sedis honoribus, praerogativis
atque muneribus, ob quae ad hanc sedem
cunctae accurrere consueverunt nationes, <em>ut Ecclesiarum</em>
(ait) <em>ulceribus remedium a vobis accipiamus,
vobis enim primas in omnibus tenere convenit;</em> in altero
capite gradum facit ad aliqua S. pontificis gesta laudanda,
<nobr><sub></sub></nobr> inter quae illud recensuit <strong>172</strong> (tamquam argumentum
sufficientissimum) studium illud <em>adversus
infames Manichaeos, quod sanctitas vestra</em> (ait) <em>nuper
exercuit, et quo rerum divinarum studio vester in
Deum sit amor patefecit.</em> Quibus verbis praesentem
claudere Exercitationem minime nobis ingratum
fuit.</p>
<br> <h4><center>CAPUT XI.
<em>Post Magni Leonis obitum Manichaei iterum Urbem
inhabitant. Gelasii papae studium in iis detegendis.
Guillelmi Cavei circa communionem sub utraque
specie erroneum judicium. Idem S. Gelasius tandem
nefarios hos homines ex Urbe eliminat, et eorum codices
disperdit, anathematis addita sententia.</em> </center></h4>
<p><nobr><sub></sub></nobr> 1. Quae Manichaica alia audacior et callidior haeresis,
aut quae ea confidentior? Nam cum tantopere
religione esset sacrilega, nefandis corrupta moribus,
et ritibus profana, saltem ea loca inhabitare sibi
praecavere debuisset, in quibus potissimum civiles
et ecclesiasticae leges contra eam conclamabant, et
utriusque fori judices ad eam coercendam, eliminandam
penitusque abolendam strenue se armaverant.
Ad quam quidem audaciam conspiciendam longius
ab ipsa urbe Roma abscedere opus non erit. In qua
etsi multis variisque modis exagitati, et satis poenarum,
Magno Leone auctore, Manichaei exhausti fuissent,
et longe ab omnibus Italiae oris in exsilium
amandati; adhuc tamen non diu post tam magni
pontificis obitum, eos iterum Romam inhabitasse repertum
est. Quod sane cum ipse mecum reputassem,
in eam vehementem lapsus sum suspicionem, Manichaeos
<nobr><sub></sub></nobr> Romae existentes, Leonina jam generali in
seipsos inquisitione perterritos, omnem nequissimae
simulationis artem ad delitescendum adhibuisse; et
propterea, ne eorum turpitudines proderentur, cum
catholicis viris sacris conventibus et divinis mysteriis
sacrilege semper interfuisse, ut idem S. Leo,
hoc gravissimum exsecrans facinus, fuerat conquestus.
Quod si ejusmodi nostra suspicio a doctis non
probetur viris, dubio procul alterum eos affirmare
oportebit, Manichaeos videlicet, Leone agente, extra
Italiae oras jam amandatos, audita postmodum S.
pontificis morte, gradus Romam versus vertisse,
antiquas latebras sibi quaesituros. Alterutram vero
hanc rem cum sine teste fide digno definire haud
liceat, quemadmodum Manichaei post S. Leonis obitum
Urbem iterum incoluerint dumtaxat describere
properamus.</p>
<p>2. Extremam itaque diem S. Leo Magnus clauserat
anno 461, cui Hilarius suffectus est, qui, sexto sui
<nobr><sub></sub></nobr> pontificatus anno e vivis sublatus, Simplicium habuit
successorem. An vero sub hisce duobus pontificibus
Manichaica secta Urbem inhabitaret, ex nullo
sacro, aut profano testimonio innotescit. Quare ne
incertis monumentis et rebus adhaereamus, ad Gelasii
papae pontificatum hujusque gesta statim provocabimus.
Ex libro itaque pontificali, et ex Anastasio,
in Romanorum pontificum Vitas, haec occurrunt legenda:
<em>Gelasii temporibus inventi sunt Manichaei in
Urbe, quos in exsilium deportari praecepit, quorum
quoque codices ante fores basilicae Sanctae Mariae incendio
concremavit.</em> Ad hos autem detegendos homines,
non aliam oeconomiae rationem idem Gelasius
adhibuit, praeter eam quae magni pontificis Leonis
decreto in Romana Ecclesia obtinuerat. Etenim praecepit
ut quotquot ad sacram synaxim accederent
utriusque speciei mysteria participarent, ut nimirum
Manichaei qui nimia superstitione omnino a vino abhorrebant,
calicis communionem sumere detrectantes,
facilius a <strong>173</strong> veris dignoscerentur fidelibus. Ad hocce
<nobr><sub></sub></nobr> ergo Gelasianum decretum Guillelmus Cave animadvertens,
S. pontificis agendi laudat rationem, qua videlicet
nefariis Manichaeis catholicorum larvam, sub qua
delitescere nitebantur, abstulit. Sensim deinde Romanae
Ecclesiae ritum de communione sub unica
tantum specie, tamquam novitatem redolentem impetere
quaerit; addens praeterea vetustum morem in
Ecclesia ab ipsis primordiis receptum, ne quis in
collectis sacris nisi sub utraque specie communicaret,
Gelasium suo decreto confirmasse. Sed <em>Reformatae
sectae</em> hominem, qui suis partibus indulgebat,
Graecisque morem gerere cupiens, haec effari oportebat.
Dicat tamen, amabo, Caveus quandonam
Romana Ecclesia hunc morem prosecuta sit? Proferat
monumenta ex quibus hauriatur laicos eucharistiam
non conficientes, quando in Ecclesiae primordiis
<nobr><sub></sub></nobr> collectae habebantur, sub utraque specie communicare
debuisse. Profecto si Leo Magnus, si Gelasius
Romani pontifices decretis suis hunc morem
confirmassent, jam ante eorum aevum nemini catholicorum
licitum fuisset a calicis usu se abstinere. Et
propterea sacerdotes eucharistiam conficientes tantam
in eorum collectis vini copiam consecrare debuissent
quanta sibi et populo qui sacris mysteriis intererat
sufficere potuisset. Sed hoc dato usu, jam soli Manichaei
a calicis communione abstenti fuissent. Quid
ergo necessum erat fideles ad utriusque speciei communionem
cogere? Quid confirmare decreto quod
jam apud omnes laicos catholicos obtinebat? Si Romana
Ecclesia enim, quae doctrinae ab apostolis
acceptae semper inniti voluit, hunc morem a suis
primordiis necessario ex divina institutione prosequendum
intellexisset, numquam laicos eucharistiam
non conficientes usu calicis fraudasset, numquam
hunc ritum intermisisset. Sed ritum illum porrigendi
laicis calicem Leonis aevo non fuisse in usu, probat
<nobr><sub></sub></nobr> ejusdem S. pontificis decretum. Qui idcirco oeconomiae
causa catholicos ad calicis usum astrinxit, ut
Manichaeos detegeret. Sed Manichaeis ex Urbe expulsis,
hunc morem vel oeconomiam statim fuisse
intermissam quid dubitandum? Annon, Caveo auctore,
Gelasius papa, qui unum supra triginta annos
post Leonis Magni obitum pontifex fuit renuntiatus,
cum Manichaeos reperiisset, ut catholicorum larvam
ipsis auferret, suo decreto catholicos ipsos ut in
utraque specie communicarent coegit? Non coegisset
profecto si mos ille vel ritus saltem post Leonis
mortem non fuisset intermissus.</p>
<p>3. Diutius tamen in his nugis immorari supervacaneum
arbitror. Etenim Gelasium Leonis oeconomiam
secutum esse, non tantum prodit decretum
illud de quo hactenus egimus, sed studium ab eo
adhibitum ut Manichaei in urbe Roma adinventi,
judiciaria potestate compulsi, atque comprehensi
in exsilium deportarentur. Verum Gelasius ipse non
<nobr><sub></sub></nobr> satis catholicae fidei incolumitati se prospexisse arbitrabatur,
si jam longe ab Urbe iis nefariis hominibus
amandatis, adhuc eorum sacrilegae doctrinae
libri vel codices superstites fuissent. Quare et in hac
re S. pontificem Leonem imitari cupiens, eorum
volumina, quae multorum manibus terebantur, quaeque
huc illucque ad multos decipiendos circumferebantur,
penitus perdere et abolere tentavit. Qua de
causa collectis omnibus Manichaeorum libris, quos
invenire poterat, iisdemque sedulo lustratis, ne cuiquam
in posterum offendiculum praeberent, <em>ante fores
basilicae S. Mariae incendio concremari jussit.</em> Qua
occasione valde probabile est Gelasium tum celebre
illud septuaginta episcoporum concilium habere voluisse,
in quo, revocatis primum ad memoriam suorum
praedecessorum statutis, divinorum utriusque
Testamenti librorum catalogum concinnavit, et horum
scriptoribus designatis, authenticas Scripturas
ab apocryphis discrevit <small>[Note: <nobr><sub></sub></nobr> Videsis quae scripsimus superiori capite 4 hujus libri.]</small>. In posteriorem vero
hunc ordinem eos codices potissimum rejecit quibus
<nobr><sub></sub></nobr> haeretici <strong>174</strong> utebantur, quosque falso sub apostolorum
nominibus in orbem Manichaei, Montanistae, Marcionitae,
et alii inducere ausi fuerant. Hos ergo libros
cum caeteris voluminibus quae multi haereticorum
vel ad perdendam aut ad catholicam religionem
labefactandam conscripserant, non solum papa Gelasius
repudiavit, <em>verum etiam ab omni Romana catholica
et apostolica Ecclesia eliminavit, atque cum
suis auctoribus auctorumque sequacibus,</em> sub anathematis
indissolubili vinculo in aeternum damnata esse
cum toto illo concilio definivit. Quinam autem qualesque
fuerint Manichaeorum libri quos papa Gelasius
tamquam falsos et supposititios suo decreto proscripsit,
in praesens haud opus esse arbitror referre.
Nam imprimis ille apocryphorum librorum catalogus
pluries clarissimorum virorum studio illustratur
<nobr><sub></sub></nobr> in lucem prodiit; et ipsi deinde praecedentibus capp.
de ejusmodi libris jam verba fecimus.</p>
<br> <h4><center>CAPUT XII.
<em>S. Gelasio vita functo, Manichaei tertio Urbem inhabitant,
quos tandem Symmachus papa, praedecessorum
suorum exemplis insistens, in exsilium pellit, horum
simulacris et codicibus ante Constantinianae basilicae
fores incensis. De quorum simulacrorum usu dum
agimus, explicamus quemadmodum Symmachus,
varie ab imperatore Anastasio exagitatus, perperam
de Manichaica labe fuerit postulatus.</em> </center></h4>
<p>1. Manichaei, postquam, amissis Romanae urbis
domibus, in quas se receperant, nullum alium amplius
feliciorem incolatum sibi nancisci posse putarunt,
magno animi fervore ab exsilio, quod patiebantur,
se reducere posse cupiebant. Sed cum sancti
Gelasii summi pontificis studium, quo in eos suosque
codices animadverterat, ipsi plurimum vererentur,
<nobr><sub></sub></nobr> idcirco non sat consonum veritati videtur eos poenarum
exhaustos hic suos gradus reduxisse, cum adhuc
ille summi pontificatus habenas teneret. Diem ergo
clausit Gelasius anno 496, et Anastasium II habuit
successorem. Qui, duobus in pontificatu consumptis
annis, ex hac luce migravit, quin Romae de Manichaeorum
secta quidquam tunc innotesceret. At non
ita profecto Symmachi papae temporibus evenit. Qui,
cum Christi anno 498 S. Petri thronum conscendisset,
gravissima Laurentii antipapae factione cum urgente,
Anastasii imperatoris auctoritate et potentia
freta, jam Manichaei, superioribus temporibus bis
in exsilium amandati, ex eo magno schismate occasionem
arripuerunt iterum Romam proficiscendi.
Forte enim ipsi arbitrabantur nullum aliud tempus
magis opportunum sibi offerri posse quam istud.
Quo videlicet aeque Ecclesia et imperio in duas scissis
factiones, nec sacrae ecclesiasticae disciplinae rigor,
nec imperialium legum severitas ab utriusque
<nobr><sub></sub></nobr> sacrae et civilis monarchiae ministris facile poterant
promoveri et exerceri. Hoc itaque schisma sane
gravissimum fuit, quo clerus atque senatus in duas
divisi partes, quarum altera Laurentio Romanae Ecclesiae
diacono, qui S. Mariae basilicam occupaverat,
adhaerebat; altera vero Symmachum ipsum in Constantiniana
basilica legitimis suffragiis et sacramentis
electum et ordinatum sequebatur. Hisce ergo gravissimis
motibus urbe Roma jactata, quid mirum si
versuta Manichaica soboles aditum adinvenit tertio
vel quarto Urbem hanc inhabitandi? Quippe quibus
aditus latior effectus est, cum Symmachus papa et
ejus adversarius Laurentius Ravennam a Theodorico
rege Ariano acciti, coram eo <strong>175</strong> se sistere debuerunt,
ut hujus schismatis et turbarum veluti arbiter constitutus
in eos ferret sententiam. Turpe itaque hoc
istius schismatis facinus quoddam tyrannidis exemplum
in Ecclesiam induxit. Nam Symmachus, qui
laicorum principum legibus, vel decretis, in iis quae
ad legitimam ejus electionem spectabant, subesse
<nobr><sub></sub></nobr> non poterat, ad majora praecavenda scandala, afflictis
iis temporibus servire coactus, regio judicio atque
decreto se submisit.</p>
<p>2. Jam vero aequitati Ecclesiaeque suae incolumitati,
ne adversus hanc inferorum portae praevalerent,
Deus ipse miris modis tunc opitulatus est, et omnes
ambitionis turbae omnesque diri schismatis motus ad
faustum felicemque exitum perducta sunt. Etenim
Theodoricus rex in ea fuit sententia, sacris canonibus
satis consona, ut ex duobus iis episcopis <em>qui primus
ordinatus fuisset, vel ubi pars maxima cognosceretur,
ipse sederet in sede apostolica. Quod tandem</em>
(libri Pontificalis verbis utor) <em>aequitas in Symmacho
invenit, et cognitio veritatis. Et factus est praesul Symmachus</em>
<small>[Note: <nobr><sub></sub></nobr> Ex lib. Pontificali, apud conc. edit. tom. I.]</small>. Sic itaque rebus dispositis, Symmachus
Romam proficiscitur, ubi synodo congregata contra
<nobr><sub></sub></nobr> Laurentium diaconum, qui per subreptitiam ordinationem
Romanum episcopatum invadere tentaverat,
actus misericordia, apostolica auctoritate qua fungebatur,
eum a canonicis vinculis, quibus cum ob tentatum
schisma, tum ob illicitam ordinationem se
obstrinxerat, exemit et exsolvit, eumque in <em>Nucerina
civitate episcopum constituit.</em> Interim autem etsi diri
illius schismatis factiones pene sopitae et abolitae viderentur;
tamen quia odii et livoris virus multorum
clericorum, atque patriciorum hominum, clarissimorum
etiam propter consulatus dignitatem, qua functi
fuerant, corda laeserat, eademque latenter gravius
corruperat, idcirco Symmachi adversarii, jam audaciores
effecti, decursu temporis in saeviores seditiones
eruperunt. Quare, quatuor elapsis annis, Festi
et Probini factione in Symmachum recrudescente,
hunc veluti criminosum apud eumdem Theodoricum
regem postularunt, falsos subornarunt testes, Laurentium
pseudopapam occulte a Nucerina urbe, ut
Romam proficisceretur, revocarunt, et, priori renovato
<nobr><sub></sub></nobr> et aucto schismate, eumdem interpellarunt regem,
<em>ut daret visitationem sedi apostolicae;</em> in dies
itaque seditionibus gliscentibus, tum propter Petri
Altinatis episcopi audaciam, qui sola regia auctoritate
et potentia fretus contra sacros canones, visitatione
intentata, Romanae sedis negotiis se immiscebat, tum
propter Festi et Probini exconsulum furorem, qui
civile bellum contra alios senatores, et praesertim
contra Faustum exconsulem, ipsis invisum, intra
ipsam Urbem instruxerant, cujus belli caedes et homicidia
nec ipsi clerici evadere poterant, cum horum
nonnulli, mulieres etiam et virgines monasteria inhabitantes
plagarum ictibus afflictae ac vulneratae, ac
sacerdotes tandem <em>ex invidia</em> immani, vel fustibus,
vel gladio percussi occubuerunt.</p>
<p>3. Haec autem Romae in sexti saeculi exordiis, id
est Christi anno 502, contigisse Ecclesiasticorum
Annalium tabulae patefaciunt. Quo tempore videlicet
conjici potest Manichaicam sobolem hic detitescentem
<nobr><sub></sub></nobr> numquam laetiores suos transegisse dies quam
tunc, cum ecclesiasticae et civiles res susquedeque
turbatae in eam animadvertere non sinebant. Brevi
tamen horumce hominum gaudium in luctum atque
moerorem versum fuisse, ex ejusdem Symmachi
studio innotescit. Qui, primo Theodorici regis ejusque
legati Petri Altinensis conatibus frustratis,
deinde sedis suae invasore dejecto, centum et quindecim
episcoporum concilium Romae coegit, cui intrepidus
se sistens ab objectis sibi criminibus sese
purgavit. Et sancti pontificis vitae probitas, morumque
integritas caeteraeque virtutes, quas homines invidiae
odiique impotentes audacter calumniis impetebant,
tamquam aurum probatae in cunctas ubique
terrarum nationes, probis <strong>176</strong> omnibus viris plaudentibus,
evulgatae fuerunt. Sed et hanc felicem justamque
S. pontificis purgationem illud aliud bonum paulo
post excepit; quo nimirum, senatoribus et Romano
populo sensim a caedibus, seditionibus grassationibusque
abstinere incipientibus, pax et tranquillitas
<nobr><sub></sub></nobr> Urbi et Ecclesiae illuxere. Symmachi autem gesta,
varios multosque modos quibus tum a Theodorico
rege et Anastasio imperatore Arianis, tum ab aliis
ecclesiasticae et civilis militiae viris fuerat exagitatus,
non commemorabo, ne extra scenam nobisque propositum
scopum vagari videar. Nimis profecto haec
praesens protraheretur oratio, si vel calumnias quibus
criminabatur Symmachus enumerarem, vel ad
synodos sex ab eo coactas pro suae sedis juribus,
suaque innocentia purganda, Romanae Ecclesiae collabente
disciplina instauranda atque firmanda, ad eos
omnes haereticos et schismaticos procul a catholicorum
societate propulsandos, qui, vel Ariana, vel
Eutychiana, aut tandem Acephalorum polluti labe,
verae religionis dogmata inficiabantur, sermonem
converterem. Ejusmodi enim res non ad Manichaicam
<nobr><sub></sub></nobr> quam conscribere instituimus historiam pertinent.
Quamvis in iis multa occurrant quae suprema
apostolicae sedis jura produnt et vindicant. Ea ergo
in praesentiarum referre tantummodo interest quae in
causa de qua agimus Symmachi magnum animi robur
patefaciunt. Qui cum maximis undique calamitatibus
urgeretur, nullo tamen saeculi potestatum
timore adduci potuit quominus Manichaeos in Urbe
latentes, quibus imperialis auctoritas patrocinabatur,
ex Urbe amandaret, eorum simulacra codicesque
deleret, atque incenderet. <em>Post haec omnia</em> (ait auctor
libri Pontificalis in Symmachi Vitam) <em>beatus Symmachus
invenit Manichaeos in urbe Roma, quorum omnia
simulacra, vel codices, ante fores basilicae Constantinianae,
incendio concremavit, et eos ipsos exsilio relegavit</em>
<small>[Note: <nobr><sub></sub></nobr> Auctor libri Pontificalis, in Symmachi Vitam.]</small>.</p>
<p>4. In iis interim vocibus, <em>omnia simulacra,</em> nostra
hac oratione insistere oportet, utpote novum aliquem
Manichaeorum ritum et morem indicantibus, quem
nullibi observavimus, quemque nullus hactenus eorum
<nobr><sub></sub></nobr> qui Romanorum pontificum Vitas notis adornarunt
explicavit, quod negare Beausobre ausus est, ut
vidimus cap. 4 hujus libri. Sed si unum potissimum
Augustinum, qui omnes Manichaicos mores descripsit,
consulamus, obscure saltem conjicere possemus
Manichaeos ad putida fabulosaque eorum commenta,
sacrilegamque theologiam indicandam, profanis signis
et simulacris usos fuisse. Id imprimis indicare
possent ea Augustini verba, quibus turpem Manichaeorum
religionem, <em>non sectam, sed schisma gentium</em>
nuncupaverat. Ea videlicet ratione quod in
principaliori gentilium dogmate plures deos asserentium
convenirent, sed in eo deinde a gentilibus
dissidebant, <em>quod bona et mala, tetra et splendida,
perpetua et caduca, mutabilia et certa, corporalia et
divina unum non habere principium dogmatizabant</em> <small>[Note: <nobr><sub></sub></nobr> August. lib. vigesimo contra Faustum cap. 3
et cap. 9.]</small>.
Hoc enim tamquam gordianum nodum, vel Achilleum
argumentum Faustus Augustino objiciebat, ut
eam gentilium schismaticorum nuncupationem non
<nobr><sub></sub></nobr> tantum abjiceret, sed eos gentilibus multo esse pejores
praedicaret. Contra vero Augustinus hoc assumptum
probabat, Faustum atque Manichaeos exagitando,
quod Divinitatis cultum sacrilege et superstitiose
<em>Soli,</em> et caeteris coelorum signis vel <em>Hile Telluri</em>
atque conficto <em>Atlhanti</em> mundum sustentanti exhibebant,
ea etiam adorabant, quae non erant et exstare
sibi confingebant. Quare S. doctor ex ejusmodi ritibus
et moribus ita ratiocinatur. <em>Hinc vos paganis dicimus
deteriores, eo tantum similes, quod multos deos
colitis; eo vero in pejorem partem dissimiles, quod ii
pro diis ea colunt quae sunt, sed dii non sunt; vos
autem colitis ea quae nec dii nec aliquid sunt, quoniam
prorsus nulla sunt.</em> Tum S. doctor, aliquas gentilium fabulas
<em>a poetis delectandi causa</em> <strong>177</strong> <em>confictas</em> in medium
adducens, paucis percurrit quae de <em>Vulcano</em> claudo,
de <em>Fortuna</em> caeca, de <em>Venere</em> adultera, de <em>Marte</em> belligero,
de <em>Cupidine</em> pueri sagittantis eximiam formam
gestante, <em>ad naturam rerum vel mores hominum
</em><nobr><sub></sub></nobr> <em>ipsi pagani interpretari conabantur,</em> atque concludit:
Hoc in eis irridemus, <em>quod male interpretata sic adorant,
quae non intellecta, quamvis damnabiliter, tamen
excusabilius adorarent.</em> Horum omnium autem aliquid
in rebus inveniri Augustinus asseverabat, <em>quamvis ad
hominum salutem et utilitatem nihil sint, et quae ex his
interpretantur, in rebus inveniuntur.</em></p>
<p>5. Haec ergo, et id genus multa alia, ex gentilium
poetarum fabulis desumpta exaggerat ibidem Augustinus;
<nobr><sub></sub></nobr> quibus figmentis Manichaica opponit dogmata,
ut inde concludat pestiferam hanc sobolem cunctarum
gentium sectis esse deteriorem. Inter caetera
autem, quae subjicit ejusmodi sunt: commentum illud
videlicet, <em>quo primum hominum cum quinque elementis
belligerantem describunt;</em> vel illud quo confingebant:
<em>spiritum potentem de captivis corporibus gentis
tenebrarum, an potius de membris Dei vestri victis
atque subjectis mundum fabricantem, et splendide tenentem,
reliquias eorumdem membrorum Dei vestri
habentem in manu, et caetera omnia capta, oppressa,
inquinata plangentem; vel denique Atlantem maximum
subter humeris suis cum eo ferentem,</em> quem fabulose
comminiscebantur, et quasi in <em>tapete theatrico</em> delineatum
intueri nugabantur. Haec, inquam, et alia innumerabilia,
pariter inepta et insana, <em>nec pingendo,
aut sculpendo, nec interpretando</em> Manichaeos demonstrasse
idem Augustinus testatus est. Sed cum istius
verba valde obscura videantur, nimis difficile erit
conjicere an sancti doctoris aevo Manichaei statuarum,
<nobr><sub></sub></nobr> picturarum, aut simulacrorum subsidiis uterentur,
ut facilius suorum <em>electorum</em> atque <em>auditorum</em> mentes
perniciosas has fabulas imbiberent. Vel saltem prorsus
difficile erit hunc Manichaeorum ritum et morem
in simulacris gentium admittendis ex praecedentibus
testimoniis intelligere <small>[Note: <nobr><sub></sub></nobr> August. contra epist. Manichaei cap. 8, et lib.
VIII contra Faustum cap. 5.]</small>.</p>
<p>6. Haec tamen atque alia hujuscemodi saepe nobiscum
reputando, minime a libri Pontificalis verbis,
aut ab Anastasii bibliothecarii testimonio, quibus
Symmachum omnia Manichaeorum simulacra
omnesque codices ante Constantianae basilicae fores
disperdisse et incendio concremasse affirmatur, longius
abscedendum esse indicavimus. Quinimmo his
momentis non insistere, aut fidem denegare, gravissimum
nefas reputavimus. Etenim illum imprimis simulacrorum
usum nobis haud dubie persuadent <em>patriae
Persarum leges,</em> ex quibus sacrilega Manichaeorum
religio duxit originem; cumque nos docent sacra
illa <em>Bemmatis</em> <small>[Note: <nobr><sub></sub></nobr> Libro Pontificali concinit Anastasius Bibliothecarius.]</small> festa quae ad Manetis mortis cultum
<nobr><sub></sub></nobr> et in Dominicae resurrectionis contemptum singulis
recurrentibus <small>[Note: <nobr><sub></sub></nobr> Vide quae diximus cap. quarto et quinto de hoc
Bemmatis Manichaeorum festo.]</small> annis in Martio mense celebrabant.
Qua de causa sublime construebant <em>throni simulacrum,</em>
magno divitiarum apparatu ornatum, quo gloriosum
sui magistri Manetis natalem significatum esse sibi
confingebant. Dum haec autem libamus, minime nos
fugit, vel Manichaeos ipsos ad sui magistri honorem
<em>super arundinibus lectos suos</em> insternere voluisse, ut
sibi memoriam excitarent <em>Manem</em> in Perside, quasi
in veritatis odium, <em>arundinibus</em> fuisse excoriatum, ut
Nicetas asseverat <small>[Note: <nobr><sub></sub></nobr> Nicetas Thesauro Orthod. lib. IV, cap. 33.]</small>; vel quae in impiae eorum religionis
testimonium, catholicaeque nostrae fidei ludibrum
Manichaei ipsi excogitaverant, cum mutuatis
<strong>178</strong> ex nobis crucis signaculo, Deiparae imaginibus
<small>[Note: <nobr><sub></sub></nobr> Petrus Siculus et Photius aliqua de Manichaeorum
simulacris et imaginibus expressius indicarunt.
Videlicet de crucis signaculo, de Deiparae imagine
aliisque similibus. Quae quidem profanis quibusdam
ritibus, et impuris superstitionibus in catholicae fidei
odium sacrilege deturpabant. Videsis lib. I Photii
contra Manichaeos cap. 7, 8, 9 et 18, apud Christophorum
Wolfium]</small>, et id genus aliis, haec sacrilege et superstitiose
obtruncabant difformabantque, et ea sic obtruncata et
difformata modo veneranda proponebant, modo vero
exsecrabantur, volentes iis signis artificiosis dogmata
illa indicare, quae nefarius eorum antesignanus in
<nobr><sub></sub></nobr> orbem induxerat. Nihil ergo obstat quin magnus ille
pontifex Symmachus, optime perspectis nequissimae
hujus gentis sacrilegiis et superstitionibus, praeter
omnes codices, omnia etiam illorum signa et simulacra,
quae nefarium aliquod mysterium portendebant
deleverit, et igne concremaverit. Neque enim S.
pontifex Manichaeis et rebus quibus ipsi in nostrae
religionis contemptum utebantur poterat indulgere.
Summi enim pontificatus ratio et munus, quo tantis
<nobr><sub></sub></nobr> exagitatus adversitatibus fungebatur, istud etiam suae
sincerae fidei publicum testimonium exposcebat ut
cunctis innotesceret quantum ejus animus a Manichaico
dogmate abesset, quantumque sectam illam
exhorresceret.</p>
<p>7. Neminem tandem latere arbitramur, inter
caeteras calumnias ab adversae factionis livore et invidia
sancto pontifici Symmacho constructas, eam
non infimum habuisse locum, qua veluti Manichaici
dogmatis reus per impiorum hominum ora traducebatur.
Quam quidem turpitudinis laesaeque fidei notam
ita longe lateque ejus inimici enuntiaverant, ut Constantinopolim
Anastasii imperatoris Acacianae et Severianae
factionis patroni aures penetraverit. Qua de
causa, ut idem Anastasius excommunicationis sententiam
in eum a Symmacho latam eluderet, atque
facilius contemneret, sancto pontifici gravissimum
hocce facinus multa increpatione objiciebat. Symmachum
igitur oportuit publica suae fidei testimonia exhibere.
Exhibuit autem, cum, Manichaeis in exsilium
<nobr><sub></sub></nobr> amandatis, horum codices et simulacra delevit <small>[Note: <nobr><sub></sub></nobr> Consule etiam quae jam diximus cap. 4 hujus
libri.]</small>.</p>
<p>Hocce vero suae fidei publicum testimonium omnem
posse diluere calumniam Symmachus papa minime
est arbitratus. Nam cum ab Anastasio imperatore
famosum libellum conscriptum intellexisset, quo maledictis
proscindebatur, et veluti Manichaeus apud
ipsos Orientales et alios populos traducebatur, huic
libello apologetica pro se ipso oratione occurrit, penitusque
omnem Manichaicae labis suspicionem purgavit
atque delevit. Jam vero quae de hac Symmachi
apologetica epistola et de Anastasio imperatore Manichaeorum
patrono dicenda supersunt, mox in sequenti
explicabimus capite.</p>
<br> <h4><center>
<strong>179</strong> CAPUT XIII.
<em>De Symmachi papae apologetica epistola adversus famosos
imperatoris Anastasii libellos. Idem imperator
multorum haereticorum vindex et fautor, etiam
Xenaiam Manichaeorum principem in suam clientelam
recepit. Ex quibus tandem occasionem arripimus
ut ejusdem Xenaiae mores, institutum et scripta
paucis expendamus.</em> </center></h4><nobr><sub></sub></nobr> 
<p>1. Symmachi papae famam numquam gravius ejus
hostes laeserant, quam eum eum veluti Manichaici
dogmatis assertorem per multorum ora traducere
ausi sunt. Id potissimum evenit cum famosus libellus
ab Anastasio imperatore in sanctum pontificem
conscriptus, multis quidem probris maledictisque
refertus, quibus S. pontifex tamquam multorum criminum
et laesae fidei reus palam traducebatur. In tali
ergo gravi discrimine positus, famosis lustratis libellis,
neque odio aut iracundia commotus est. Sed,
sui muneris partibus potius apostolicaeque sedis honori
consulens, numquam de ulciscenda injuria recogitans,
stricto calamo illam celebrem scripsit epistolam,
qua occurrens famoso Anastasii imperatoris
libello, singulas in hoc contentas calumnias purgavit
atque prorsus delevit. Et primo quidem suae catholicae
fidei apologiam ab exemplo octo librorum quos
<nobr><sub></sub></nobr> Ambrosius ad Gratianum imperatorem scripserat orsus
est, <em>quia illum non piguit gloriosius praedicare, et
imperator non fastidivit gratanter accipere.</em> Animi
deinde sui robur constantiamque S. pontifex <small>[Note: <nobr><sub></sub></nobr> Apologetica epistola exstat tom. V Conc.
pag. 416.]</small> palam
facit, qua coram tyranno ethnico imperatore illi
mortem intentante se sistere non formidaret, illud
apostolicum Pauli monitum mente revolvens, et ad
illud provocans: <em>Vae mihi</em> (ait) <em>si non evangelizavero</em>
<small>[Note: <nobr><sub></sub></nobr> In priori ad Corinth. cap. IX.]</small>; <em>meliusque est in jucturam vitae praesentis incidere,
quam sempiterna damnatione puniri</em> <small>[Note: <nobr><sub></sub></nobr> Symmachus, ibid., laudans Pauli verba.]</small>.</p>
<p>2. Ut plano deinde gradu et sensim sua oratione
incederet, in eadem animi firmitate perstans, Anastasium
veluti Romanorum imperatorem, et tamquam
<nobr><sub></sub></nobr> catholicum principem aggreditur et alloquitur,
ut videlicet partes illas assumat, quemadmodum
<em>etiam barbararum nationum legationes clementer admittere
consuevit, et qualiscumque praesulis apostolici
vocem patienter audire.</em> Et perinde quasi nullo gravissimarum
calumniarum ictu posset commoveri, eam
Domini promissionem recolit, qua dicitur apud
Matth. <small>[Note: <nobr><sub></sub></nobr> Matthaei V.]</small>: <em>Cum vos persecuti fuerint, et dixerint
omne malum adversum vos propter justitiam gaudete.</em>
Quod quidem interius gaudium, exterius dissimulare
haud potens, benedictionem pro maledictione, honorificentiam
pro contumeliis, charitatem pro odio
imperatori sibi infenso studet rependere; ipsum tamen
admonens ut divini judicis praecaveret indignationem,
ne quanto ipse gravius offensus libenter remittebat,
tanto cumulatius ab ipso offendente poena
exigeretur. Non nihil hisce addit de maximo scandalo
in Ecclesia tunc exorto, cum propter famosum
libellum, quem ipse imperator in Ecclesiae caput
conscripserat, tum propter anathemate damnatas
<nobr><sub></sub></nobr> Acacii, Severi et Acephalorum opiniones, quibus patrocinabatur;
et statim ad varia S. P. provocat Scripturarum
testimonia, ut inde imperator harum haereticarum
opinionum depromat falsitatem. Interim
vero cum pontificis animus, non suo, sed suae sedis
honori majestatique prospicere <strong>180</strong> quaerit, ex eo vellicat
et urget imperatorem, quod, humanis divinisque
legibus spretis, cum magno imperialis coronae dedecore
accusatoris et judicis partes adversus summum
Ecclesiae pontificem subiret. Propterea eum increpat
scribens: <em>Dicis esse me Manichaeum. Numquid Eutychianus
sum, vel Eutychianos defendo, quorum furor
maxime Manichaeorum suffragatur errori.</em></p>
<p>3. Qua quidem loquendi formula, et ironiae figura,
non tantum se injuste de Manichaica labe indicat insimulatum;
sed ipsum Anastasium carpere intendit,
qui dum Eutychianis praesidia praestabat, etiam Manichaeis
ipsis patrocinabatur, in suam videlicet clientelam
Xenaia suscepto, qui, cum Manichaeorum esset
<nobr><sub></sub></nobr> princeps, imperatoris erga se amorem magis et
magis fovere studebat, Eutychianorum partibus
adhaerendo. Symmachus itaque ad delendas ejusmodi
turpitudinum notas, atque ut Manichaico flagitio se
numquam obnoxium fuisse ostenderet, urbem Romam
tamquam testem appellat, provocatque ad apostolicae
sedis scrinia, in quibus authentica sincerae
fidei Acta asservabantur. Quoscumque vero minus
sancte de ejus religione judicantes, aut saltem suspicari
volentes, suis hisce scriptis lacessit, ut non reformident
cum eo concertationes instituere, et objectorum
sibi criminum veras probationes palam
proferre, alioqui veluti infames et conviciorum reos
habendos esse declarat. Ejus autem verba hic subjicere
non incongruum arbitror, ut S. pontificis sensa
apprime omnibus innotescant: <em>Roma mihi testis est,
et scrinia testimonium perhibent utrum a fide catholica,
quam in sede beati apostoli Petri veniens ex paganitate
suscepi, aliqua ex parte deviaverim. Procedat
aliquis, et aliqua ratione convincat. Alioqui convicia
</em><nobr><sub></sub></nobr> <em>sunt ista, non criminum probamenta.</em></p>
<p>4. Causam suam deinde post haec divino committit
judicio, cujus quidem summam sapientiae providentiam
se quondam expertum esse commemorat.
Cum videlicet in pontificem legitimis renuntiatus
suffragiis, ad Constantinianam proficiscens basilicam,
pontificii ordinem suscepturus, ne lapidum
imbre obrueretur liber evasit. Propterea Deum sibi
opitulatorem semper habere sperans, nihil eorum
quae sibi suaeque sedi noxia esse poterant permittere
velle confidit. Nec enim imperatori argumenta esse
poterant Deum Symmacho aut Romanae sedi fuisse
iratum. Idcirco maximo animi vigore ita eum compellat:
<nobr><sub></sub></nobr> <em>Ostende ergo quid existimes arguendum, ut
iratum maxime Deum quae non convenerant permisisse
demonstres.</em> Et ut ulcera quae imperatoris animum
laeserant et corruperant purgaret, aut sanaret: <em>An
quia Eutychianis nullatenus acquiesco? Me quidem
ista non sauciant; sed te palam aperteque demonstrant
meum cogitasse honorem repellere, quem interventu suo
beatus Petrus imposuit.</em> Non ergo Deum sibi hac de
causa iratum esse potuisse variis adductis rationibus
patefacit. Nam cum Eutychianis adversaretur, quos
nec in communionem suscipiebat, quorumque dogmata
repudiabat, eas partes obibat quae summum
pontificem maxime decebant, cujus sacra potestas
tantum ab imperiali distabat, quantum divina longe
ab humanis rebus absunt. Quare inter utramque dignitatem
comparatione instituta, imperatorem ita alloquitur.
<em>Tu imperator a pontifice baptismum accipis,
sacramenta sumis, orationem poscis, benedictionem
speras, poenitentiam rogas. Postremo tu humana administras,
ille tibi divina dispensat.</em> Atque ne superiorem
<nobr><sub></sub></nobr> sibi honorem vindicare velle videretur, aequalem
saltem utrique convenire oportere asseverat.
Haec igitur, et id genus alia, ad suae pontificiae dignitatis
gloriam, suae innocentiae praesidium, suaeque
apostolicae sedis munimen et decus Papa Symmachus
in medium adducit, eam potissimum turpitudinis
notam purgaturus, quam Anastasius ei injuste
inusserat, eum veluti Manichaicae sectae propugnatorem
famosis libellis traducendo.</p>
<p>5. Quia vero laudatis famosis libellis eumdem
Symmachum conspirationis reum in suam personam
Anastasius declaraverat, quod videlicet, <strong>181</strong> Romano
conjurante senatu, eum excommunicaverat, miris et
veris rationibus huic objecto pontifex occurrens, facile
et hanc evertit calumniam. Ait primo pontifex
nihil innovasse, sed eamdem suorum praedecessorum
agendi rationem se esse prosecutum: <em>Dicis quod mecum
conspirante senatu excommunicaverim te. Ista
quidem ego, sed rationabiliter factum a praedecessoribus
</em><nobr><sub></sub></nobr> <em>meis sine dubio subsequor.</em></p>
<p>Non igitur Symmachus omnium primus in imperatorem
Anastasium excommunicationis tulerat sententiam.
Sed eum, veluti Eutychianae aliarumque
haeresum vindicem et patronum, duo alii Romani
pontifices, Gelasius nimirum et Anastasius II damnaverant.
Quam quidem sententiam utique revocasset
Symmachus, si imperator, relictis haereticis, et Acacio
praesertim, atque composito Constantinopolitano
schismate quod fovebat, catholicis dumtaxat et apostolicis
episcopis se consociare voluisset. Nam ab
horum societate imperator recedens, nec amplius
eorum conventibus se immiscens, jam quasi praecedentis
contumaciae poenitens factus excommunicationis
vincula dissolvere potuisset. Quare mitissimus
pontifex gravissimis malis, quibus tantopere afflictabatur,
hanc exhibet medelam: <em>Tu te noli miscere excommunicationi
ejus</em> (videlicet Acacii) <em>et non es excommunicatus
a nobis. Si te misces, non a nobis, sed
</em><nobr><sub></sub></nobr> <em>a te ipso excommunicatus es. Ita fit ut in utroque, sive
discedes, non sis excommunicatus a nobis, sive non discedas,
non sis excommunicatus a nobis.</em></p>
<p>6. Longa post haec exaggeratione Symmachus Anastasium
insectatur, tum quod, ipso ad apostolicam
Petri sedem evecto, imperiales (<em>ut mos erat) litteras</em>
non scripsisset, de sua fide et filiali amore pontificem
faciens certiorem, utpote cui Domini Salvatoris ore
cura totius Ecclesiae fuerat delegata. Quam gravem
omissionem ea dumtaxat de causa pontifex reprehendit,
ne Dominici gregis curam negligere videretur;
non vero ut suo magis honori consulere voluisse quis
arbitraretur. Tum vero in eumdem imperatorem invehitur,
quod militari manu catholicos compulerit ut
schismatica et haeretica labe pollutis communicarent.
Quam agendi rationem, veluti horrendum detestandumque
facinus, exsecratur. Cum haudquaquam saeculi
<nobr><sub></sub></nobr> principibus, <em>quantalibet mundi potestate subnixis,</em>
licere aut convenire possit ea ecclesiastica infringere
jura, quae fere a catholicae Ecclesiae incunabulis non
divinis tantum, sed etiam imperialibus legibus firmata
et declarata fuere. Quare ei objicit, et in ejus
revocat mentem, quemadmodum Christiana religio
ab apostolis usque ad sua tempora, tot tantisque modis
ab adversariis multarum persecutionum generibus
afflicta et jactata, nec opprimi nec dejici potuerit;
sed ipsi persecutores malo exitu perierint, et
ipsa orthodoxa veritas semper et undequaque praevaluerit.
Eo uno interim pontificis animus magis
urgebatur, ut pagani, vel alii homines paganis deteriores,
cum, omnium aliarum haereseon malis opinionibus
in Orientem, et apud Constantinopolim potissimum,
fractis apostolicae traditionis regulis,
habuerint <em>publice licentiam profitendi nefaria sua dogmata,
et sola catholicae communionis libertas putatur
ab iis qui se religiosos existimabant subruenda.</em> Cum
ab hisce ergo gravissimis malis pontificis animus se
<nobr><sub></sub></nobr> sentiret cruciari, nec iisdem (ut exoptabat) posset
mederi, ad divinum provocat judicium, cujus praesidium
sibi minime praestolari poterant qui temerariis
ausibus catholicam veritatem oppugnare tentaverant.</p>
<p>Denique vero antiquorum imperatorum laudat
consuetudinem, qui, vel imperii gubernacula suscipientes,
vel apostolicae sedis novos praesules institutos
esse noscentes, <em>ad eam protinus sua scripta miserunt,
ut docerent ejus esse consortem.</em> Quod facere
cum Anastasius praetermisisset, se ab ea alienum esse
profitebatur; et propterea tamquam <em>aemulum, reum,
et inimicum</em> vitandum esse S. pontifex judicavit.
Quemadmodum autem imperator Manichaeis etiam
patrocinaretur paucis S. pontifex indicavit, ut nos
mox dicturi sumus Xenaiae causam explicantes.</p>
<p><strong>182</strong> 7. Quis igitur, qualisve fuerit Xenaias, Philoxenus
etiam appellatus, quem Manichaici dogmatis sectatorem
plerique affirmarunt, cum ex veteribus, tum
ex recentioribus scriptoribus facile intelligemus. Cui
<nobr><sub></sub></nobr> imprimis ex Perside in Romani imperii ditionem advenienti,
Petrus Chnapeus et imperator Anastasius
cum maxime patrocinarentur, tot tantasque turbas et
clades in catholicos excitavit, ut, prorsus dissolutis
omnibus Christianae societatis vinculis, aut schismata,
aut errores ubique grassarentur. Symmachus papa in
fine suae apologiae contra Anastasium imperatorem id
testatus est, suppresso tamen nomine, Xenaiam
hisce verbis, tamquam falsitatis propugnatorem, insectando:
<em>Non mirum si catholicos persequuntur Manichaeorum
patroni, cum falsitas non possit non persequi
veritatem. Non mirum si in orthodoxos saeviant,
quibus potest cum cunctis haeresibus convenire, et universis
erroribus amici non possint nisi solis esse non
errantibus inimici</em> <small>[Note: <nobr><sub></sub></nobr> Symmachi papae epist. apologetica adversus Anastasium imperatorem exstat tom. V concil. pag. 430.]</small>. Antequam autem de nefarii
hujus hominis in catholicos saevitia peculiariter quidquam
disseramus, de ejus patria, origine moribus atque
institutis verba facere nobis opus est. In quibus
omnibus persequendis ne longe a veritate aberraremus,
<nobr><sub></sub></nobr> clarissimi viri Joseph Assemani Bibliothecae
Orientalis volumina lustranda suscepimus, ut ea quae
ad rem nostram facere videbantur seligeremus.</p>
<p>8. Xenaiam ergo genere Persam in oppido <em>Tahal</em>
provinciae <em>Garmaeorum</em> duxisse originem edocemur,
conditione praeterea fuisse <em>servum, et divini baptismatis
exsortem,</em> plerique veteres scriptores affirmarunt;
quibus tamen refragari posse contendit idem Assemanus,
qui propterea ab ejusmodi turpitudinis nota
Xenaiam, variis adductis argumentis, conatus est
vindicare. Affirmans videlicet hunc, alioqui scelestissimum
hominem, <em>baptismo</em> non caruisse, et se ordinatum
clericum non confixisse cum ex Perside in
Syriam adveniret. Duas ea de re gravissimas profert
conjecturas, alteram desumptam ex Xenaiae agendi
ratione, qua videlicet antequam extra Persidem proficisceretur,
strenue, et Nestoriano dogmata, et Ibae
<nobr><sub></sub></nobr> Aedesseni, Marisque Persae in Garmaeorum urbe, cum
nonnullis aliis sese opposuit, quae omnia <em>vernulae homini,
et nondum baptizato convenire non poterant.</em> Alteram
vero ex ejusdem Xenaiae scriptis deducere nititur.
In quibus non tantum genuinam exprimit baptismatis
formam; sed in ea se esse baptizatum et
Christum induisse non semel professus est. Possent
haec quidem a contraria opinione nostrum animum
avertere, si maximam apud nos scriptoris auctoritatem
potius quam rationum momenta persequi vellemus.
Tanta enim ille scientia et eruditione pollet in
describendis Syrorum rebus, ut caeteros cum superiores,
tum sibi coaevos, suae nationis scriptores antecesserit.
Sed a docto, alioqui mihi amicissimo viro,
veniam praestolabor, si utramque conjecturam cui
pro vindicando Xenaiae baptismate credidit insistendum
nutare affirmabo. Quoad primam ergo conjecturam
attinet, videlicet in Garmaeorum urbe Xenaiam
una cum quibusdam aliis viris Nestoriano
[dogmati, Ibae Aedesseni, Marisque Persae conatibus
<nobr><sub></sub></nobr> sese opposuisse, quid tum? etiamsi isthaec, quae ex
prorsus incertis monumentis deprompta sunt, vera
forent; an versipellis homo, qui Manichaicam profitebatur
sectam, arte carere poterat ad suam impietatem
occultandam? Nestorii enim et Eutychis dogmata
directe unum potissimum palmarem Manichaeorum
errorem evertebant. Manichaei quippe negabant
Christum verum hominem fuisse, vere natum, vere
passum et mortuum, atque in eo nonnisi umbratilem
et phantasticam carnem praedicabant. A quo errore
quidem longissime distabant Nestoriana et Eutychiana
dogmata. Nestoriani quippe duas veras in
Christo distinctas docebant esse naturas, totidemque
personas. Eutychiani praeterea humanitatis in Christo
<strong>183</strong> veritatem non inficiabantur; sed eam in unitione
a divini Verbi natura, vel fuisse absorptam, vel in
Divinitatem conversam contendebant. Quando igitur
certo adhuc constaret Xenaiam strenue utrique haeresi
sese opposuisse, non inde inferri posset baptismate
<nobr><sub></sub></nobr> fuisse purgatum, cum jam Manichaeis nomen
dedisset. Nescio praeterea an Ibae Aedesseni et Maris
Persae conatibus Xenaias in Garmaeorum Persarum
urbe facile se opponere potuisset. Omnibus enim
perspectum esse arbitramur ejusmodi duorum illorum
episcoporum conatus non nisi post Ephesinam
generalem synodum, in Cyrilli Alexandrini odium,
fuisse adhibitos; atque eos inter et Alexandrinum
antistitem inimicitias et odia recruduisse ob Nestorii
condemnationem, atque perdurasse ad Berytensem
usque conventum, ut ex decima Chalcedonensis concilii
actione intelligimus. At Xenaiam tum in lucem
editum fuisse quis probat, aut unde colligitur? In
Actis profecto Berytensis concilii, Ibae causa coacti,
aut in libellis sive scriptis eorum qui Ibam Aedessenum
cum de mala fide tum de variis criminibus
postulabant, Xenaiae, aut Philoxeni nomen non offendimus
<small>[Note: <nobr><sub></sub></nobr> Tom. IV Conciliorum generalium pag. 739, et
rursus act. 10 concilii Chalced.]</small>. Cum tamen omnia nomina accusatorum
qui sese Ibae ejusque conatibus opposuerant descripta
inveniamus. Quid demum, si ultro daremus, absoluto
<nobr><sub></sub></nobr> Ephesino concilio, quod Nestorium damnaverat,
Xenaiam in lucem editum? forte eum tantae maturae
aetatis, auctoritatis doctrinaeque virum tum fuisse
arbitrabimur, ut duorum episcoporum de fidei rebus
disputantium conatus oppugnare potuisset? Certe in
hoc fungendo munere prima fidei rudimenta, quibus
pueri edoceri solent, haudquaquam poterant sufficere.
Cum illud Nestorianorum dogma episcopis
plusquam bis centum numero, maximum negotium
exhibuerit. Verum eo tempore Xenaiam aut nondum
lucem aspexisse, aut saltem pubertatis annos vix
attingere potuisse, ex reliquo ejus vitae cursu edocemur.
Si quidem ab Ephesina oecumenica synodo
ad Xenaiae obitum usque plusquam nonaginta anni
<nobr><sub></sub></nobr> intercesserunt. Vita enim functus est Xenaias, etiam
Assemano auctore, post annum 522, et Ephesina
synodus rejicienda est in annum 431, quo tempore
haud arbitror hunc Manichaeorum signiferum
ortum fuisse.</p>
<p>9. Si vero mihi objiciatur Nestorianorum Ibae
Aedesseni Marisque Persae in Garmaeorum urbem conatus
ad aliud posterius tempus esse referendos, non
repugnabo. Verum tanta temporis mora inter utrumque
confingenda non est, ut merito conjecturas ducere
possimus tum Xenaiam fuisse ortum, et tot
tantaque sibi subsidia comparasse ut Nestoriano
dogmati hujusque propugnatoribus strenue se opponeret.
Nam Ibas suis iis conatibus ad finem vitae
usque non institit; sed, cum Cyrillo Alexandrino
pace inita, ab omnibus haereseon motibus ante
Christi annum 445 sese temperavit, ut ex Tyri et
Berytiorum synodis intelligitur. Igitur quamvis ab
hoc anno, vel a subsequenti, Xenaiae natalis dies
esset repetendus, jam prior illa Assemani conjectura
<nobr><sub></sub></nobr> concideret; istudque haereseos et nequitiae monstrum
post 77 aetatis suae annum occubuisset, quod plane
iis repugnat quae de hoc homine, antequam vitam
finiret, Assemanus descripsit <small>[Note: <nobr><sub></sub></nobr> Assemanus, tom. II Bibliothecae Orientalis
<nobr><sub></sub></nobr> cap. 2, pag. 12 et seq.]</small>. Fatetur enim Xenaiam,
ante vitae exitum, Anastasio imperatore favente,
sive jubente, pluribus pseudosynodis praefuisse;
varia et longissima confecisse itinera; quatuor
annorum spatio, Justini imperatoris decreto, a sua
sede exsulasse; huc illucque, modo in Thraciam,
apud Philippopolim; modo in Paphlagoniam, apud
Gangrensem urbem, in qua fumo enecatus interiit,
se recepisse. Quae quidem omnia cum talem, tantamque
laborum, et aerumnarum copiam portendant et
indicent, vix adduci possumus ut existimemus ejusmodi
mala et incommoda ab homine summam senectutem
agenti sustineri potuisse.</p>
<p><strong>184</strong> 10. Gravioris quidem ponderis est alia conjectura
ab Assemano adducta, qui ut probet Xenaiam
baptismatis non fuisse exsortem, primo provocat ad
<nobr><sub></sub></nobr> ejusdem Xenaiae scripta, quibus de sua fide atque baptismate
fert testimonium; tum eum baptizatum fuisse
conatur ostendere ex Syriae PP. silentio, qui haudquaquam
sibi manus imponere a Xenaia permisissent, si
illum nec baptizatum, nec rite fuisse ordinatum scivissent.
Minus roboris tamen huic vindiciarum generi subest,
si testimonium ex aliorum scriptis petamus. Theodorus
ergo Constantinopolitanae Ecclesiae lector, qui
Xenaiam viderat, cum fuerit ei coaevus, non tantum ex
fama (ut ait Assemanus), sed ex Syriae episcoporum
narratione, scribit: <em>Persa quidam, Xenaias vocatus,
quem tempore sacerdotii sui Calendio, inveniens ecclesiastica
adulterare dogmata et castella excitare, pellit
a regione. De hoc multa quae a diversis audiens scrutatus
sum ex parte dicam. A Persarum enim regione
proprium dominum fugiens ad Romanorum pervenit.</em>
Et paulo post. <em>Hunc Petrus pro Cyro Hierapoliensium
Ecclesiae episcopum transmittit. Quem non post multum
episcopi e Perside venientes quasi vernulam arguebant,
et ut divini exsortem baptismatis. Quo comperto, Petrus,
</em><nobr><sub></sub></nobr> <em>quod oporteret fieri non curans, dixit sufficere
illi episcopi consecrationem, ad supplementum divini
sacramenti</em> <small>[Note: <nobr><sub></sub></nobr> Tom. VIII Conciliorum pag. m. 1019.]</small>. Cujus quippe testimonii vim si sedulo
perpendamus, difficile ei poterimus refragari. Nam
Theodorus lector non disseruit de homine sibi plane
incognito et absente, cujus facinora saltem principaliora
cum sibi tum Constantinopolitanis omnibus
non essent notissima, ob favorem potissimum quem
et Zenonis et Anastasii imperatorum Orientalium
sibi Xenaias comparaverat. Floruit enim Theodorus
circa Christi annum 515, et propterea non ex fama
solum, sed ex iis quae viderat et quae ab aliis sibi
coaevis audierat historiam descripsit. Praeterea an
non reclamarunt Persarum episcopi, Xenaiam ad
<nobr><sub></sub></nobr> Hierapontanum episcopatum assumptum conspicientes?
Non ex aliis quam ex Persarum episcopis clamores
prodierunt: Xenaiam Hierapoli consecratum
episcopum <em>vernulam et baptismatis exsortem fuisse.</em>
Quod si iis fidem non esse adhibendam Assemanus
arbitrabitur, quam fidem, quaeso, sibi mereri poterit
Xenaias, qui a suis concivibus episcopis reprehensus,
et tamquam paganus accusatus, ut hanc infamiae notam
dilueret, et ne ab episcopali sede exturbaretur,
epistolam de Verbi Incarnatione scripsit ad Zenonem,
qua vaferrime et nimis studiose se fuisse baptizatum
confingit? An non ejusdem Xenaiae studium produnt
illa eadem verba, quibus Assemanus insistit? Is enim
in una atque eadem fere periodo, bis, ter quaterque,
quaesita occasione de suo loquitur baptismate. Artem
quidem in hac parte omnium nebulonum secutus, qui
suo dumtaxat ipsorum testimonio justas sibi objectas
accusationes diluere conantur. En Xenaiae verba,
quae recitat Assemanus: <em>Unigenitus Filius unus est
de Trinitate, sicut ipse significat cum ad discipulos
</em><nobr><sub></sub></nobr> <em>suos ait: Ite docete omnes populos, et baptizate eos in
nomine Patris, et Filii, et Spiritus sancti. Igitur</em>
(scriptoris agendi rationem annotemus), <em>igitur in
ejus nomine baptizatus sum qui mortuus est; et illum,
cujus in nomine baptizatus sum, confiteor pro me
mortuum fuisse; eum denique, cujus in nomine et morte
baptizatus sum, credo me ex baptismo induisse.</em> Tantum
igitur abest ut hac scribendi ratione Xenaiam baptizatum
arbitremur, quin immo majori ducamur suspicione
eum <em>baptismatis fuisse exsortem.</em> Non enim ad
sui baptismatis testes pro vocat, sacramenti ministrum
non nominat, neque locum, neque tempus designat,
quo Christum <em>baptismate</em> induisset, sed sui baptismatis
se solum testem et vindicem facit.</p>
<p>11. Nullum vero alium vindicem, praeter se ipsum,
Xenaiam habuisse, produnt etiam Nicaeni secundi
generalis concilii Acta. Nam quinta <strong>185</strong> actione, cum
Demetrius diaconus, vasorum custos, Theodori lectoris
verba superius laudata legisset, nullus ex tercentis
<nobr><sub></sub></nobr> quinquaginta illis Patribus, saltem pro episcopatus
honore, illud testimonium tamquam commentitium
aut dubiae fidei rejecit, sed Theodoro isthaec
describenti omnes fidem adjunxere. Et tantam quidem,
ut Tarasio doctissimo sanctissimoque viro
Constantinopolitano antistite interloquente, caeteri
omnes episcopi <em>Xenaiae non baptizato et Manichaeo,
et iis qui phantasiam</em> praedicabant et Christi humanitatem
negabant, anathema dixerint. Nescio igitur
cur quave ratione quis possit nunc illum Xenaiam
ab utraque illa labe purgare? credendo videlicet nec
baptismate caruisse nec Manichaeis nomen dedisse;
cum nec unus ex illis 350 Patribus in probando mox
laudato Theodori testimonio vel haeserit levius?</p>
<p>12. Ne tamen eo unico Theodori lectoris testimonio
et Nicaeni secundi concilii approbatione, quae
multo studio et eruditione qua pollet Assemanus mitius
explicare conatur, nos dumtaxat insistere videamur,
Antiochenam pseudosynodum a Petro Fullone
coactam, prout ab auctore synodici libelli exprimitur,
<nobr><sub></sub></nobr> subjicere non pigebit. Hanc ergo synodum Petrus
Fullo ab exsilio ad Antiochenam reversus Ecclesiam,
Zenone imperatore, catholicis episcopis infenso, illi
favente, coegit circa Christi annum 485, ut Labbeus,
Pagius, Stephanus Baluzius aliique annotarunt. Tum
enim Fullo diro actus furore, Chalcedonensem oecumenicam
synodum <em>anathemate notavit, et multis cum
sceleribus Xenaiam Hierapolis episcopum designavit,
genere Persam, baptismi expertem, conditionis servilis
</em><nobr><sub></sub></nobr> <em>fugitivum, et haereseos Christianos accusantis ducem
acerrimum</em> <small>[Note: <nobr><sub></sub></nobr> Libellus, t. V Conc. p. 279, ubi quoque offendes
Labbei, Pagii, Baluzii annotationes.]</small>. De his vero profanis illegitimisque
ordinationibus quas Petrus Fullo peregerat Theophanes
verba fecit, ita scribens: <em>Petrus autem Fullo,
Antiochiam ingressus, multa nefanda perpetravit, ut
puta synodi exsecrationes, episcoporum abrogationes,
noxiorum intrusiones, ordinationes illegitimas, et his
similia.</em> Theophanes ergo, emunctae naris scriptor,
etsi in variis antiquorum gestis recensendis Theodorum
lectorem fuerit secutus, quia tamen nec ab Xenaiae
aetate procul, <em>illegitimarum ordinationum descriptione,</em>
hunc hominem <em>vernulam, baptismatis exsortem,</em>
in Hierapolitanam episcopatus sedem intrusum
obscure saltem designare voluit. Is enim cum gestarum
rerum historiam Romanos inter et Persas
scripsisset ad annum usque 573, nec Petri Fullonis
episcopi Antiocheni gesta, nec illegitime ab eodem
Petro Fullone ordinati episcopi eum latere poterant.
Nemo igitur ista scribenti mihi succenseat, aut contrahat
frontem, quod viro doctissimo, et de litterariis
<nobr><sub></sub></nobr> rebus jam optime merito, hac in re non subscripserim.
Studium enim veritatis inquirendae investigandaeque,
non rixandi libido, ne a Theodori lectoris
testimonio et a Nicaeni secundi concilii auctoritate
levius resilirem, prorsus meum animum affecit, ut
quod candide intelligo religione etiam palam profiterer.
A qua quidem agendi ratione haudquaquam recedam,
Xenaiae Manichaeismum explicaturus.</p>
<p>13, Hanc quoque labem idem cl. Assemanus Xenaiae
Magbugensi non asseruit; etsi scelestissimum
hominem eum appellet <small>[Note: <nobr><sub></sub></nobr> Assemanus, tom. II laudatae Bibliot. pag. 12.]</small>. <em>A Manichaica haeresi</em> (ait)
<em>quantum Xenaias abhorruerit, constat ex multis voluminibus
mox recensendis, in quibus Eutychianos ille
et Manichaeos diserte refellit.</em> Et primo quidem si
Xenaias suis in Operibus etiam <em>Manichaeos diserte
refellit,</em> qua de causa Theophanes Byzantius scribit:
<em>Xenaiam, quoque Philoxenum nomine, Hierapoleos
episcopum cum Manichaeis sentientem,</em> a Justino
seniore in exsilium pulsum fuisse? Id autem
<nobr><sub></sub></nobr> contigit Christi anno 518, ut probat eminentissimus
Norisius de Epochis Syro-Macedonum. Cur praeterea
idem scriptor, Xenaiae secundam ad <strong>186</strong> urbem
regiam Constantinopolim narrans profectionem, scripsit:
<em>Xenaiam Manichaeorum sectatorem, Philoxenum
alias dictum, utpote qui una secum sentiret, Anastasius
Byzantium accersivit?</em> At Anastasius imperator non
modo studiose Manichaeis favebat, ut ex Symmachi
papae apologia diximus in superioribus; sed et Manichaica
dogmata tuebatur, quia ex Manichaea matre
procreatus. <em>Manichaei et Ariani</em> (ait Theodorus lector
testis ocularis) <em>ob Anastasii promotionem sibi gratulabantur.
Manichaei quidem, eo quod mater illius sectae
ipsorum cultrix esset studiosissima</em> <small>[Note: <nobr><sub></sub></nobr> Theodorus lector, II libr. Histor. Ecclesiasticae
apud Valesium, tom. IV pag. 558.]</small>. Si ergo ambo,
Xenaias videlicet et imperator Anastasius, eamdem
prorsus doctrinam profitebantur, et hujus doctrinae
causa imperator Constantinopolim illum <em>Xenaiam
Manichaeum</em> accivit; si praeterea Anastasii mater
Manichaeorum <em>sectae cultrix studiosissima erat;</em> qui fieri
poterit ut veterum scriptorum fidem sibi apprime
<nobr><sub></sub></nobr> suffragantium despiciamus, levioribus quibusdam conjecturis
innixi? Non ita profecto nostri majores fecere,
qui, in Christi nomine, ad Nicaenam secundam
illam synodum convenientes, nequissimum illum
Xenaiam Manichaeorum sectatorom et principem judicarunt,
testimonium etiam alterius antiquioris scriptoris
secuti, Joannis videlicet Diacrinomeni <small>[Note: <nobr><sub></sub></nobr> <em>Diacrinomeni</em> id est segregati. Sic vocabantur
qui synodum Chalcedonensem non recipiebant, ex
Leontio, de Sectis. Ita apud Labbeum, tom. VIII p.
<nobr><sub></sub></nobr> 1019. Consule lib. I Photii de Manichaeorum Historia
cap. 7 et 10. Ibi namque legitur eos abhorruisse a <em>venerandae
crucis figura</em> in evangelicis codicibus delineata.
Apud Christophorum Wolfium pag. 23: Addentes
<em>veram crucem, utpote lignum maleficorum instrumentum,
et maledicto subjacens, adorari et amplecti
nefas esse.</em>]</small> qui
affirmavit illum consuevisse eas imagines <em>quae Christum
figurabant in abditis locis occultare,</em> ut nimirum
<nobr><sub></sub></nobr> innueret Christum non veram humanam naturam,
sed phantasticam dumtaxat et umbratilem assumpsisse;
quod palmare Manichaeorum dogma fuisse,
jam nos abunde satis in praecedentibus capitibus probavimus.</p>
<p>13. Jam vero mihi deesse videbor, si praeteream
silentio quae Assemanus adduxit pro hac Xenaiae Manichaica
labe diluenda. Scripsit enim Xenaias ad
quosdam Syriae monachos de Verbi Incarnatione epistolam,
qua utriusque naturae, divinae videlicet et
humanae, <em>veritatem</em> Christo Domino asseruit. Hujus
autem epistolae Syro sermone conscriptae summam
in quinque capita divisam exhibet, et sub numero tertio
isthaec verba Latine reddita subjicit <small>[Note: <nobr><sub></sub></nobr> Assem. Bibliot. Orient. tom. II, pag. 29.]</small>: III. <em>Si is qui
incarnatus est</em> (Deus est), <em>Deus quoque erit, qui natus
est; et sicut qui in Virginem ingressus est, unus erat
spiritualis, cujus spiritualis natura ex Patre est; ita
idem ipse unus ex eadem Virgine prodiit, cujus ex natura
veritatem corporis sui habet. Quamobrem recte
appellatur Virgo Dei Genitrix, eo quod unam Dei incarnatam
</em><nobr><sub></sub></nobr> <em>personam ineffabiliter genuit.</em> Haec, inquam,
et id genus alia, ex variis Xenaiae epistolis aut scriptis
Assemanus pronuntiat, quae Manichaeorum haeresim
prorsus oppugnant. De hujus vero scriptoris
et interpretis fide, maxime in vertendis e Syriaco in
Latinum sermonem monumentis, dubitari non potest.
Secutus vero ne fuerit Xenaias suae fidei dictamen in
iis scribendis, an secus, dubitari potest. Quemadmodum
etiam dubitare licet an scripta videlicet quae sub
Xanaiae nomine modo circumferuntur ex ejus prodierint
officina, an in Syrorum libros et codices
alicujus impostoris studio et confictione irrepserint.
Ea quidem prorsus latuerunt Theodorum Lectorem,
Theophanem, Evagrium, Persarum episcopos,
Nicaeni secundi concilii Patres, sequentium
saeculorum scriptores; qui, non ex inani timore,
sed maximis rationibus adducti, hunc nebulonem
veluti Manichaeorum ducem et principem traduxerunt.
Valde difficile ergo videtur isthaec scripta, si revera
<nobr><sub></sub></nobr> <strong>187</strong> exstiterunt, non innotuisse iis viris qui hujus
flagitiosissimi hominis patriam, conditionem, mores,
instituta et dignitates descripsere. Vel tandem si exstabant,
num ita forte in Syrorum scriniis delitescebant,
et in fidas includebantur custodias, ut non nisi
novissimis hisce temporibus Assemani studio et laboribus
in hominum notitiam pervenire potuerint?
Certe Assemanus, qui ejusmodi Opera suis animadversionibus
illustranda suscepit, nec unum dumtaxat
scriptorem fide dignum laudat, qui talia Opera Xenaiae
adjudicet. Et quamvis quandoque ad unum aut
alterum testem provocet, hos tamen tamquam Eutychianos
et Monophysitas carpit, vellicat atque condemnat.
Praeterea, deficientibus jam supparum scriptorum
testimoniis atque consensu, an non exquirenda
forent ad Xenaiae epistolas consonantia responsa?
Scripsit ille ad imperatorem Zenonem et
ad monachos diversorum monasteriorum incolas.
Ubi, quaeso, horum omnium responsa, ut rimemur
an sibi concinnant, vel iis aliqua nota insit quae eruditis
<nobr><sub></sub></nobr> oleat suppositionem? Ego enim cum in tanto
versarer discrimine, suspicione maxima adducebar
falso Opera illa Xenaiae ab aliquo sycophanta fuisse
afficta. Suspicionem actitavit cl. Assemani agendi
ratio: qui in gravissimis offendens scopulis, quos
praecavere haud poterat, tum Xenaiam aut ementitum,
aut aliquem Xenaiae nomine confictionem voluisse
astruere asseverat. Cujusmodi porro est illud
commentum: <em>Nestorium haeresiarcham a S. Leone
papa ad Chalcedonensem synodum evocatum fuisse</em> <small>[Note: <nobr><sub></sub></nobr> Tom. II Biblioth. Orient. pag. 41.]</small>.
Haec tradit Xenaias in epistola ad Senonenses monachos,
cujus argumenta persequens Assemanus,
hocce, tamquam putidum figmentum, esse rejiciendum
annotavit. Nam antequam S. Leo Magnus catholicae
Ecclesiae obtineret pontificatum, jam Nestorius,
<nobr><sub></sub></nobr> in quartum exsilii locum ablegatus, lingua vermibus
corrosa, anno 436 interiit, ut quidam dixerunt; vel
saltem usque ad annum 439 in oasim vixit, ut Socrates
affirmavit <small>[Note: <nobr><sub></sub></nobr> Socrates, lib. VII, cap. 32.]</small>; S. Leo Magnus vero nonnisi
sequenti anno 440, die 28 Julii, ad pontificatus solium
elevatus fuit. Qui de Chalcedonensi congreganda
synodo consilium habuit anno 450, hancque demum
sequenti anno fuisse celebratam, cum sacrae tum
profanae tabulae patefaciunt. Palmarem, inquam, hunc
errorem annotat Assemanus, et, suspensus haerens,
nescit cui illum adjudicet, Xenaiae videlicet, aut alicui
Monophysitae Xenaiam sibi patronum quaerenti.</p>
<p>14. Non igitur laudatis scriptis doctus vir Assemanus
tantam fidem censuit adhibendam, ut plene
hunc a Manichaeorum erroribus abhorruisse arbitretur.
Nam et quaedam Xenaiae dictiones ei occurrerunt,
quae haereticum Manichaeorum sensum praeseferunt.
Has inter celebris est illa quam Orientalis
scriptor subjicit ex libro theologico <em>Radiorum</em> nuncupato;
videlicet: <em>Philoxenus, inquiunt, passiones
</em><nobr><sub></sub></nobr> <em>Domini voluntarias, non naturales, agnoscit. Moyses
quoque Barcepha corpus Adae, antequam is peccasset,
Dominum induisse testatur. Denique in historia mar
Barsumae corpus Domini nostri haud instar corporis
humani esse dicitur</em> <small>[Note: <nobr><sub></sub></nobr> Assemanus, ibid., pag. 4 et 2.]</small>. Has autem omnes dictiones
Manichaismum spirare, et Manichaeorum fabulosa
figmenta continere, quis ignorat? Quas tametsi libri
auctor non omnes Xenaiae seu Philoxeno adjudicet,
singulas quidem ex nefaria Manetis officina prodiisse,
praecedentes nostrae elucubrationes abunde patefaciunt.
Sed Manichaismum, istud Philoxeni dictum
indicare, videlicet, <em>passiones Domini voluntarias,</em> et
ipse Assemanus asseverat, illudque scriptoribus a
nobis recensitis occasionem praebuisse ut Xenaiam
hujus haereseos reum traducerent affirmat. Sed doctus
vir arbitratur aut Philoxenum in <em>Incorrupticularum</em>
impegisse errorem, ex Manichaicis quidem
principiis derivatum; aut ob inconstantiae vitium,
quo frequentius haeretici jactari solent, quibusdam
<nobr><sub></sub></nobr> Manichaeorum placitis adhaesisse, quamvis ipse in
libris suis ea passim exsecretur.</p>
<p><strong>188</strong> Utcumque ergo res se habeant, jam nec Xenaias
ipse, Assemano auctore, ab omni Manichaismi labe
purgari potest, nec Opera quae sub ejus circumferuntur
nomine, illique adjudicantur, suppositionibus,
laciniis atque interpolationibus carent. Quo itaque
innixi fundamento, relictis veterum et supparum
scriptorum testimoniis, de ejus fide judicabimus?
Laudatis innixi scriptis in erroris discrimen adducemur,
cum certo non innotescat an volumina illa ex
vera Xenaiae officina prodierint, an in illis conscribendis
suae fidei dictamen fuerit secutus, an denique
aliorum studio falsata fuerint, ad occulendam seu
delendam eam Manichaismi notam quam veteres
scriptores et septimae synodi Patres eidem inusserant.</p>
<p>Verum in his omnibus conscribendis diutius quam
par erat immoratum me fuisse intelligo, potissimum
quia monumenta Syriaco sermone conscripta nec
<nobr><sub></sub></nobr> lustrare queam, nec eadem interpretari; quae sane
cuique opus esse debent eorum qui causam ejusmodi
ad exitum perducere cupiant. Quare, praetermisso
hoc disserendi genere, illud unum dumtaxat subjicimus,
totum pene Orientem Anastasii imperatoris
et Acephalorum studio Manichaica labe fuisse pollutum.
Quod ut clarius innotescat meliusque intelligatur,
ultimum de Manichaeorum historia conscribimus
caput, cum reliqua quae dicere possemus de
nefaria hac haeresi apud Armenos postmodum Paulicianorum
studio propagata sufficienter a Petro Siculo
et a Photio fuerint descripta.</p>
<br> <h4><center>CAPUT XIV.
<em>Manichaeos urbem Romam adhuc inhabitantes Hormisdas
papa plagarum examinatione discussos exsulatum
abire cogit. Beausobre nugae cavillationesque
refelluntur. Constantinopolitana Mennae patriarchae
synodus Severum, Anthimum aliosque Acephalorum
principes, veluti Manichaici dogmatis propugnatores,
damnat. Tandem nonnulla annotantur de Manichaeis
ex Petri Siculi et Photii historiarum libris.</em> </center></h4><nobr><sub></sub></nobr> 
<p>1. Antequam aliquid de Orientalium episcoporum
in Manichaeorum causa gestis dicere aggrediamur,
Hormisdae papae agendi rationem et in eosdem haereticos
judicium paucis describere necessarium ducimus.
Quippe qui cum vipeream hanc sobolem
Romae delitescentem reperisset, omnes sui animi
nervos ad eam penitus abolendam adhibuit. Christi
ergo anno quingentesimo decimo quarto, cum Anastasius
imperii habenas teneret, Symmachus papa
ex hac luce migravit. Huic vero eodem anno Romae
Hormisdam suffectum fuisse, ecclesiasticae tabulae
patefaciunt. An vero in hujus pontificatus exordiis
<nobr><sub></sub></nobr> aliquas Manichaicae sectae reliquias, ex praecedenti
Symmachi papae inquisitione superstites ibique latitantes,
repererit; an vero, Symmacho dumtaxat vita
functo, tertio aut quarto anno ex aliis Africae, Orientis
aut Italiae regionibus ad Urbem inhabitandam
convolaverint, ex nullo Christianae rei monumento
innotescit. Verum si Pontificalis libri, in quo Romanorum
antistitum gesta describuntur, ordinem persequi
velimus, Hormisdam post plures in pontificatu
annos transactos, Manichaeos Romae reperisse credendum
est. Nam idem summus pontifex primos
quatuor sui regiminis integros annos insumpsit, ut
Anastasium imperatorem, multarum haeresum, ut
vidimus, propugnatorem et vindicem, ad bonam frugem
reduceret. Quod cum semel iterumque, per suos
legatos ea de causa Constantinopolim missos, tum
per <strong>189</strong> epistolas, obtinere incassum tentasset, et
pia Rom. pont. voluntas semper frustrata mansisset,
<em>tandem imperator, nutu Divinitatis fulmine percussus,
</em><nobr><sub></sub></nobr> <em>miserrime obiit.</em> Cui cum religiosissimus princeps
Justinus in imperio suffectus fuisset, quod tantopere
studebat Hormisda, mirifice consecutus est, anno
519, legatis Constantinopolim missis, quos inter fuit
sanctissimus ille vir Germanus Capuanus episcopus.</p>
<p>2. Orientalium itaque cum Romana sede pace
redintegrata, simulque cum haereticis damnata
Acacii, Euphemii, Macedoniique memoria, nec non
Zenonis et Anastasii imperatorum, demum Manichaeorum
sobolem exsulatam ex Urbe abire compulit.
Quare si nos libri Pontificalis auctorem, in Hormisdae
papae gestis describendis, rerum temporumque ordinem
fuisse secutum arbitrabimur, hocce pontificis in
Manichaeos judicium post annum 519 contigisse affirmabimus;
verum parum utili et in incerto versanti
quaestione praetermissa, Hormisdae in Manichaeos
agendi rationem attendamus. <em>Hic</em> (ait laudatus scriptor)
<em>invenit Manichaeos, quos etiam discussos cum examinatione
plagarum exsilio deportavit</em> <small>[Note: <nobr><sub></sub></nobr> Liber Pontificalis, in Hormisdae papae Vitam,
tom. V Concil. pag. 558.]</small>. Nova haec
plane est ecclesiastici judicii forma, quam ab Hormisda
<nobr><sub></sub></nobr> in Manichaeos adhibitam auctor describit. Non
enim ante hujus pontificis tempora, ecclesiastica auctoritate
haereticos <em>cum plagarum examinatione discustos</em>
legimus. Et quamvis imperatores saeculique judices,
ut penitus eam sobolem delerent, varia poenarum
genera jam pridem decrevissent, vel eorum bona
proscribendo, vel eos omni humano jure privatos in
exsilium abire cogentes, plagis autem verberibusque
affligendos a quopiam hactenus definitum fuisse haud
intelligimus. Verum publica saeculi auctoritate exsecutioni
demandatum existimamus, ne videlicet lenitatis
leges, quibus Ecclesiae pastores sanctissime
<nobr><sub></sub></nobr> haerebant, violarentur. Conquisitis praeterea omnibus
Manichaeorum libris sive codicibus, summus pontifex,
eadem suorum praedecessorum exempla secutus,
<em>ante fores Constantinianae basilicae concremavit,</em> tantoque
metu et terrore in horum scelestissimorum
hominum animum excitato, ab exsilio Urbem amplius
remeare non cogitaverunt.</p>
<p>Haec tamen Hormisdae, Symmachi, Gelasii, Leonis,
aliorumque Romanorum pontificum in Manichaeorum
libris comburendis agendi ratio ab acatholicis viris
non omnino probata est. Eam enim potissimum parum
utilem et tutam ostendere conatur Isaac Beausobre
<small>[Note: <nobr><sub></sub></nobr> Vide quae diximus cap. 4.]</small>, qui in suis de Manichaica Historia libris,
varias cum imperatorum tum magistratuum leges de
haereticorum vel Christianorum codicibus perdendis
pentiusque delendis recensuit. Has autem veluti rationabiles
vindicat, ea videlicet de causa quod ejusmodi
codices quaedam continerent quae religionis
pietatem humanamque corrumpebant societatem, de
qua re ipsi cap. 4 hujus libri sermonem luculentissime
<nobr><sub></sub></nobr> habuimus <small>[Note: <nobr><sub></sub></nobr> Isaac de Beausobre, in praeliminari serm. ad
I partem Manichaicae Hist. pag. 118 et seqq.]</small>.</p>
<p>3. Age vero, Beausobre nugis et commentis rejectis,
alios Manichaicos mores, cultum ecclesiasticumque
regimen, ex Constantinopolitanis synodis expendere
aggredimur, quorum aliam ad Hormisdae tempora
referendam esse, aliam vero ad Agapeti aevum pertinere,
ex certissimis monumentis patefaciemus. Eas
autem synodos, Severum, Anthimum, Zoarum, Philoxenum,
aliosque, qui Acephalorum nomen perferebant,
tamquam Manichaicorum dogmatum propugnatores,
communi Patrum consensione damnasse,
iis exploratum est qui eorumdem Acta lustrarunt.
Quare nos in iisdem Actis percurrendis, sine ulla animi
ambiguitate, Manichaicorum rituum professores sub
Acephalorum nomine delitescere studuisse judicavimus.
Ne vero falsa videar fabulari, ad memoriam
prius revocabo quae impius imperator Anastasius ad
suam haeresim amplificandam adhibuit, cum videlicet et
Xenaiam Constantinopolim adduxit, et Severum <strong>190</strong>
<nobr><sub></sub></nobr> nefandum hominem cum monachis bis centum eodem
venientibus honorifice suscepit. Quod (ait Petavius) <small>[Note: <nobr><sub></sub></nobr> Petavius, Rationario Temp., parte I, lib. VII,
cap. 3.]</small>
initium fuit impuri illius Severi, qui anno 513 Antiochenam
sedem, a qua Flavianus ob constantiam catholicae
professionis superiore anno exturbatus fuerat,
per vim occupavit, et Orientales omnes ad synodi
Chalcedonensis damnationem tentavit adducere, resistentes
vero catholicos episcopos e sedibus ejecit.
Quis fuerit Severus, ex qua gente duxerit originem,
in qua religione primum fuerit institutus, paucis explicare
ducimus necessarium. Quae quidem omnia a
nostro scribendi scopo aliena iis haudquaquam videri
debent qui praesentes has nostras Exercitationes lectitabunt.</p>
<p>Sozopoli igitur, una ex Pissidiae provinciae urbibus,
Severus natus est. Qui cum adolevisset, ut tradunt
Evagrius, Nicephorus <small>[Note: <nobr><sub></sub></nobr> Evagrius, lib. III, cap. 33; Niceph., lib. XVI
c. 29.]</small> et Liberatus diaconus, apud
Berytum, Ciliciae urbem, in foro versabatur, ethnicorum
tamen moribus et ritibus assidue vacans.
<em>Postea vero, relicto jurisprudentiae studio, cum sacrum
</em><nobr><sub></sub></nobr> <em>baptismum suscepisset in ecclesia admirabilis martyris
Leontii, qui in urbe Phoenices Tripoli summo honore
colitur, illico monasticam vitam amplexus est, quod
inter civitatem Gazam et oppidum Majumam in medio
itineris positum est</em> <small>[Note: <nobr><sub></sub></nobr> Liberatus diaconus, cap. 19.]</small>. Hunc autem in veneficiis, ab
ineunte aetate, fuisse deprehensum, atque in Berytiorum
urbe, antequam baptizaretur, daemonibus
religiosum cultum adhibuisse, ex libello monachorum
in Constantinopolitana Mennae synodo recitato proditum
est. Quare nobis saltem suspicari licet nonnisi
simulate ad suscipiendum baptisma adductum fuisse,
ut videlicet eas poenas evaderet quibus imperat rum
<nobr><sub></sub></nobr> leges in sacrilegos veneficosque homines animadverti
praecipiebant. Suspicionem auget Severi fuga, quam
ex Beryto arripuit, ut apud Tripolim se reciperet.
Atque tandem eadem nostra conjectura eo magis roboratur,
quod Severus, nondum expleto tempore quo
recenter baptismate illuminati in monasteriis diversabantur,
animi nequitiem sub catholicae religionis
colore amplius cohibere non valens, <em>nec rursus perspicue
ad antiquum gentilis opinionis suae vomitum reverti
valens, per aliam viam ad id quod studebat pervenit.</em></p>
<p>4. Poenarum ergo metu adductus, ad antiquos gentilium
ritus palam reverti exhorruit. Propterea, novis
fraudibus excogitatis, sub Acephalorum dogmatibus
Manichaicam professionem delitescere nisus est, ut
Manetis ritibus atque mysteriis studiosius vacaret. Non
ergo mirum si, abnegata a Severo <em>Ecclesia, et eo a quo
fuerat baptizatus,</em> statim Constantinopolim ad imperatorem
Anastasium, omnium nequissimorum hominum
patronum et vindicem properaverit, a quo cum
<nobr><sub></sub></nobr> bis centum monachis multo gaudio et honorifice exceptus
est. Tantae itaque potestatis praesidio suffultus,
et ad Antiochenam seu Theopolitanam sedem evectus,
non solum multas cruentasque caedes militari
manu in catholicos sacerdotes et archimandritas, qui
suae illicitae et per injuriam canonum factae ordinationi
strenue sese opponebant, fieri mandavit, verum
etiam Dei domos et ecclesias, maximis solemnibusque
ritibus et mysteriis consecratas, occisorum sanguine
sordidavit, eas <em>diversoria haeresis et impietatis
vocitando,</em> et baptisma quod acceperat reprobando.
Jam vero quod Severus sincere Acephalis non adhaeserit,
<em>sed et ipsam Acephalorum religionem simulaverit,
ex sequentibus omnibus</em> (aiunt religiosi monachi
in laudato libello) <small>[Note: <nobr><sub></sub></nobr> Libellus monachorum ad Constantinopolitanam
synodum exstat tomo V Conc. pag. 1083 et seqq.]</small> <em>manifestum fuit.</em> Narrant quippe
imprimis nullam in Christo duarum naturarum unionem,
seu <em>unitivum</em> (ut aiunt), admisisse, sed <em>novativum</em>
dumtaxat, <em>ipsum divisivum appellans, et in suis
propriis conscriptionibus anathematizans.</em> Quae loquendi
<nobr><sub></sub></nobr> formula <strong>191</strong> etsi sensum obscurum redoleat, tamen
veram humanitatem Verbum divinum non assumpsisse,
nec eam sibi copulasse, significat. Petro Moggo
deinde, qui in Alexandrinam sedem ob Acephalorum
principatum fuerat intrusus, nec communicare voluit,
neque iis qui ab eodem Petro Moggo fuerant <em>seducti
et edocti, eo quod deberet Petrus abripi de Ecclesia
Alexandrina.</em> Hac enim de causa Petri Moggi caeterorumque
cum eo communicantium nomina ex Theopolitanae
Ecclesiae <em>diptychis</em> abradi voluit. Propterea
novis in dies contra quoscumque tumultibus excitatis,
non catholicam tantum, sed et ipsorum Acephalorum
religionem hujusque sectatores evertere atque
delere conabatur. Tum assumpto sibi quodam Petro
(quem Iberum appellant) criminum socio, quippe qui
Apameae episcopalem thronum sibi usurpaverat, finalem
urbis Alexandrinae eversionem <em>constituerunt,
apponentes Alexandrinis divisiones, et ad invicem ibi
populum concitantes, ut et bella civilia fierent, multae
</em><nobr><sub></sub></nobr> <em>domus incenderentur, multorumque hominum sanguis
effunderetur, et ipsi quidem vix aliquando fuga poenas
pro istis debitas aufugerunt.</em></p>
<p>5. Ex hac porro rerum gestarum serie monachi in
suo libello scite ratiocinabantur, Severum, Petrumque
Iberum, seu Apamensem, nusquam Christianae
religionis fuisse cultores, utpote quibus aequanimiter
catholicis et haereticis infensi videbantur. <em>Cum enim
omnem Ecclesiam inique anathematizare ausi essent,
merito ab omni Ecclesia anathematizati fuere.</em> Et quidem
ut universali quodam anathemate ab omnibus
proscriberentur, et ut eorum vitae genus omnes exhorrescerent,
immanis saevaque agendi ratio qua ad
necem et exitium Jesu Christi cultores perquirebant
suadebat. Quia videlicet, omnibus sacris divinisque
legibus fractis et abolitis, sacerdotes aliosque Ecclesiae
<nobr><sub></sub></nobr> ministros templa inhabitantes et altaribus inservientes
et insistentes violenti morti tradebant,
eosque suis manibus suffocabant, vel quando ad monasteriorum
omnia bona diripienda, devotos monachos,
vinculis, carceribus exagitabant, gladiis telisque
jugulabant; vel quando itinera agentes, venerabilia
claustra S. Simeonis penetrantes, <em>congregata multitudine
latronum Judaeorum in istos honorabiles monachos
irruerunt, nec horum canitiem veriti,</em> opus gladii
in ipsos fecerunt circa 350 numero existentes, eorumque
membra in via disperserunt, non tradentes
sepulturae eorum venerabiles reliquias, neque ipsorum
tuguriis parcentes.</p>
<p>Haec, inquam, omnia, etsi immanis, saevi, truculentique,
et longe ab omni pietate et religione animi
argumento sint, eorum vero Manichaica instituta
non praemonstrarent, nisi rerum agendarum scopus
attenderetur. Quid aliud enim Severus et Petrus
Iberus secum reputabant in hisce immanibus caedibus
patrandis? nisi cruenta daemonibus, quibus serviebant,
<nobr><sub></sub></nobr> sacrificia reddere, quem ritum Manichaeos
adhibuisse exploratissimum est. Aliis praeterea superstitiosis
magicisque ritibus Severus et Petrus utebantur,
vel <em>cum suffocatricis manus impositiones ipsorum
profani et falsi sacerdotes</em> (tamquam ethnicorum
arioli) <em>et pro mortuo vivente super ordinandis verba
invocationis proferebant, non ex divina gratia, sed de
ventre varia dicentes, ac de terra loquentes</em> <small>[Note: <nobr><sub></sub></nobr> Tom. V Concil. p. 1087.]</small>; vel
cum Dei Ecclesias, mystica nostrae fidei sacramenta
et mysteria evertere et devastare studebant, nova
conventicula et contraria baptismata instituentes,
audacter et impudice Christianorum animas <em>ad pecunias,
ad gloriam, ad carnales delicias</em> subripientes.
Nam domos intrantes, captivas ducebant animas hominum
et mulierum non firmatas, et non solum
pravis dogmatibus <em>secundum animas, verum etiam et
corporaliter ipsas corrumpebant.</em> Rerum autem harum
atque similium relationem jam pridem ad Hormisdam
Romanae et apostolicae sedis praesulem transmissam
<nobr><sub></sub></nobr> fuisse, atque ipsum summum maximumque pontificem
depositionis anathematisque sententiam <strong>192</strong>
in eosdem haereticos tulisse, ex pluribus monumentis
evinci, laudatus archimandritarum coetus et monachorum
ex monasteriis S. Dalmatii, Hierosolymorum,
secundae Syriae, montis Sinai et trium Palaestinarum,
profitetur; nihil aliud constantissime exposcente
venerabili illo ascetarum coetu, nisi nefarios
hosce homines tamquam Manichaeos habendos esse
atque puniendos.</p>
<p>6. Et quidem sanctum pontificem Hormisdam in
eos, veluti Manichaici dogmatis sectatores, animadvertisse,
ejusdem epistola ad presbyteros, diaconos,
archimandritas secundae Syriae, et ad reliquos orthodoxos
quocumque Orientali climate degentes, et in
apostolicae sedis communione persistentes, satis perspicue
patefacit. Nam Hormisdas ex apostolico Petri
throno pronuntiat gliscentes tum per universum
Orientem haereses, aut ex Photini, aut ex Manetis
<nobr><sub></sub></nobr> impuris fontibus prodiisse horumque insana dogmata
latius propagata fuisse, studio Severi Antiocheni,
Xenaiae Hierapolitae, Cyri Edesseni, Petri Apameae,
qui, indesinenter nefariis superstitiosisque sordibus
involuti, episcopales thronos innumeris criminibus
polluerunt. Ne ergo presbyteri, diaconi, archimandritae
secundae Syriae, et reliqui Orientales orthodoxi
a profanis ritibus deciperentur, summus pontifex
ibidem generatim mandat, <em>quidquid adversus regulas
Patrum, ex quibusdam falsis commentariis prolatum,
abjicere: Nullus</em> (ait) <em>vos incongruentibus praeceptis
aut novis moveat institutis. Si enim mundani sunt, et
Ecclesias tenere non possunt, quia eis magis convenit
discere quam docere.</em> Et tandem ad Manichaicas forte
oblationes alludens, subjicit: <em>Nefas est enim altaribus
piis peregrina inferre libamina: quia certos religiosis
</em><nobr><sub></sub></nobr> <em>disciplinis terminos Deus inter ipsa quoque cultus sui
praescripsit initia</em> <small>[Note: <nobr><sub></sub></nobr> Hormisdae papae epistola ad monachos secundae
Syriae, tom. V Concil.]</small>.</p>
<p>7. Praeter hujusmodi autem non incertae fidei monumenta,
quae Severum, Petrum Apameae, Zoaram,
aliosque socios Manichaicorum rituum et dogmatum
professores fuisse patefaciunt, alia illius aevi superest
clericorum et monachorum Antiochensium ad
Joannem Constantinopolitanum episcopum supplicatio,
in qua non tantum praecedentia superius descripta
facinora recensentur, verum etiam et alia multa,
quae nonnisi Manetis cultoribus convenire possunt.
Cujusmodi enim illa sunt quae ex Judaeorum societate
Severus sibi mutuaverat. Cum videlicet, Christianorum
jugulationibus ubique patratis, sanctorum Syrorum
martyrum monachorum carnes <em>canibus</em> et <em>avibus</em>
facerandas projecit; <em>cum circa fontes in Daphne facere
praesumpsit, et veneficiis ibidem utens, scelestis sacrificiis
daemones colebat;</em> cum neque sacris altaribus
parcens, neque sacris vasis, <em>alia confregit,</em> alia conflavit,
ad nefarios omnino profanosque usus pecunia,
<nobr><sub></sub></nobr> aere argentoque erogatis. Siquidem calices argenteos
et aureas columbas in formam <em>Spiritus sancti super
divina lavacra et altaria appensas una cum aliis sibi
appropriavit, dicens non oportere in specie columbae
Spiritum sanctum nominare</em> <small>[Note: <nobr><sub></sub></nobr> Vide quae de hoc Manetis dogmate scripsimus
contra Beausobre lib. I, cap. 9. Consule Archelai
<nobr><sub></sub></nobr> Acta, apud Zacagnium, p. 90 et seqq.]</small>. In hoc enim maledicti
genere unum ex praecipuis Manetis dogmatibus situm
fuisse quis inficiabitur? Deum enim posse corpoream
assumere formam mordicus inficiabantur. Et propterea
nec Verbum veram hominis carnem, nec Spiritum
sanctum sub aspectabili corporeaque apparuisse figura
docebat. Quare ad evertenda duo haec Christianae
religionis capita, Christi, Spiritus sancti angelorumque
figuras dejiciebant, et undequaque delere
conabantur.</p>
<p>Haec quidem Manichaicae philosophiae et theologiae
fuisse principia, nec acatholicus vir Beausobre potuit
inficiari. Qui quamvis in Manichaeorum describenda
historia, nimium suis partibus indulgens, totum studium
adhibeat ut catholicis negotium facessat, sanctorum
<nobr><sub></sub></nobr> vetustissimorum Ecclesiae Patrum et scriptorum
sententias contemnat, jocum risumque faciat,
<strong>193</strong> catholicos jurgiis et maledictis lacessat; et denique,
ut principaliora fidei nostrae dogmata refellat,
aut perniciosius pravis Lutheranorum, Calvinistarum
Socinianorumque commentis pervertere nitatur;
octavo tamen libro quae nos de Severo, Zoara aliisque
descripsimus, ille Maneti suisque asseclis adjudicavit.
De Severo tamen, Zoara aliisque, qui sexto
Ecclesiae saeculo Manichaicam impietatem sub Acephalorum
larva delitescere nitebantur, Beausobre
nec unum verbum fecit, cum ejus scribendi ratio et
scopus ad solum Manetem primosque ejus socios,
horumque profana aeque et nefaria instituta, se extendant,
posthabitis deinde ab eo iis locis iisque auctoribus
quibus haeresis illa grassabatur, et quorum
subsidio et industria, temporis decursu, longe lateque
propagata fuit. Quare si quis attentius ad illius
auctoris scopum animadvertere secum recogitabit,
haudquaquam sincerum de Manichaeis historicum
<nobr><sub></sub></nobr> criticumque opus conscribere sibi proposuisse, sed
catholicos dumtaxat insectari, eosque sanctissimos
vetustissimosque Patres qui nefandae huic sectae sese
strenue opposuerunt carpere, de inscitiae et errorum
nota postulare statuisse, dubio procul intelliget, ut
jam in praecedentibus indicavimus.</p>
<p>8. Ne vero in recensendis Beausobre malis artibus
nostrae historiae filum ordinemque pervertamus,
Orientalium orthodoxorum episcoporum novas contra
Severum, Anthimum aliosque Acephalos postulationes
subjiciamus <small>[Note: <nobr><sub></sub></nobr> Libellus orthodoxorum episcoporum Orientalium
oblatus Agapeto, tom. V Concil. pag. 999 et
seqq.]</small>. Ex quibus apprime omnibus
innotescet nihil nos in causa de qua modo agimus
nostro studio confinxisse, aut solis conjecturis adhaesisse;
<nobr><sub></sub></nobr> sed rerum veritatem ex certissimis monumentis
et percunctari et haurire voluisse. Orthodoxi
itaque quadraginta septem Orientis episcopi, vel per
se, vel per suos legatos, Agapeto Romano pontifici
Constantinopolim accito, libellum obtulerunt, quo
non tantum facinorosa Severi gesta hactenus descripta
contestati sunt, sed hunc tamquam Manichaici
dogmatis assertorem nefariumque propugnatorem
damnandum postularunt. <em>Supplicamus</em> (aiunt), <em>sanctissime . . . ,
clamamus: Adjuva nos et sanctas animas
(a Severo) occisas, quas astare cogitate prudenter, et
ostendere vobis quod propter Christum traditae sunt
morti a bestia multi capitis, ne rursus ex suo omnibus
manifesto mangonio et Manichaeo errore, quo confidens
iste iniquus ausus est intrare mundas regias aulas.</em> In
quam quidem opinionem, sive judicium, laudati episcopi,
non alia ducti ratione descenderunt, nisi quia,
spectatis Severi moribus istiusque doctrina, sedulo
percunctati sunt cujus sectae assertorem propugnatoremque
eum oporteret nuncupare. Etenim quandoquidem
<nobr><sub></sub></nobr> illum eadem cum gentibus sentire, <em>ejusdem</em>
cum <em>Eutyche</em> simulate <em>opinionis esse,</em> Nestoriique
quandoque mores sectari, cum iisdem innotuisset,
merito et cum <em>veritate, et diaboli organum, et Manichaeum
vocitarunt.</em> Praepostere ergo laudatos Orientis
episcopos de Severi dogmatibus seu erroribus judicasse
nemo confingat. Potissimum, cum non ex incerto
vulgi rumore, sed ex factis rebusque apprime
perspectis et cognitis ejusmodi judicium ediderunt.</p>
<p>9. Praeterea autem, ex Manichaicae philosophiae
et theologiae principiis, veram Christi Domini ex
Virgine nativitatem, veram ipsius carnem mortemque
inficiabantur, magicis studiis et exercitationibus
Severus ipse, Petrus Apameae, Zoaras et Isaacius
Persa sedulo vacabant. In quibus superstitiose Manichaeos
versari consuevisse, etiam Beausobre variis
in locis explicavit. De Zoara enim in laudato legimus
libello, hunc divinam Scripturam omnesque sacros
ordines et missam ignorasse. Quinimmo summa
<nobr><sub></sub></nobr> animi audacia omnes veros <em>sacrosque ecclesiasticos
ritus pessumdedisse per conventicula et parabaptismata,</em>
quae quotidie ab eo agebantur. <em>Cujus synagogam</em>
(aiunt laudati Orientis episcopi ad Agapetum) <em>mulierculae
comessationibus et ebrietatibus, luxibusque et
adulterationibus</em> <strong>194</strong> <em>deditae implent.</em> Quae quidem
mala ut procul ab Ecclesiae sinu caeteri sanctissimi
Orientis episcopi repellerent, omnes nisus adhibuerunt,
intrepide etiam coram imperatore se sistentes, huncque
enixe rogantes ne permitteret aggregari <em>bestias
sanguinis edaces cum agnis;</em> alias paulatim, tota in
Oriente polluta et labefactata Christi religione, jam
pudor, justitia, sanctitas verusque Dei cultus ad exitium
perducerentur.</p>
<p>10. Isaacium autem Persam, qui in Orientem venerat,
caeterisque nefariis illis viris comitem se adjunxerat,
adhuc graviora perpetrasse facinora exploratum
est. Nam orthodoxi illi episcopi de hoc homine
verba ad Agapetum facturi, nec lacrymas vel ejulatum
cohibere poterant, nec sermone explicare valuerunt
<nobr><sub></sub></nobr> quae suis iniquis manibus facere non exhorruit. Unum
dumtaxat de eo facinus narrant, quod maxime exsecrari
testantur. Illud videlicet, quod in quoddam
se recipiens diversorium, in quo piissimi Justiniani
orthodoxi imperatoris imagine reposita, <em>praedictus
scelestus et arrogans vir, tamquam certans ut secundum
noviorem modum dicendi blasphemaverit Deum.</em>
Peculiare igitur aliquod blasphemiae genus hunc Persam
in Deum excogitasse et dixisse praecedentia
verba jam perspicue indicant. Quale autem ejusmodi
fuerit, neque ex hoc, neque ex quocumque alio monumento
nobis innotescere potuit; potissimum cum
Patres illi incoeptam narrationem prosecuti, statim
<nobr><sub></sub></nobr> subdant: <em>Extendens baculum, in quo inhonoratam
senectutem suam firmare fingit, implensque simulatum
stellionatum in conspectum eorum qui ab ipso seducti
sunt, percutiebat sine venia similitudinem Christo amantissimi
imperatoris, haereticum denominando sic Deo
unitum, et ab ipso custoditum, et veritatem praedicationis
custodientem.</em> In quo furore Isaacium perstitisse
asseverant, <em>donec divisit tunicam habentem nobilem
effigiem, et partem pro se tenuit, quam et igni tradidit;
sed totum exterminare non potuit.</em> Simul autem cum
imperatoris imagine figuram Christum Dominum repraesentantem
expressam fuisse arbitramur. Etenim
in subsequenti sermonis parte subjiciunt: <em>Nam conservatum
fuit a Numinis meliori providentia, in redargationem
manifestam et notam homicidialis temeritatis</em>
<small>[Note: <nobr><sub></sub></nobr> Vide quae diximus cap. 12 hujus libri.]</small>.</p>
<p>11. Haec autem quae nos de Isaacio Persa et caeteris
hactenus vel exscripsimus, vel explicavimus, manichaicos
prodere mores, instituta et nefariam religionem,
extra omnem dubitationis aleam positum esse
<nobr><sub></sub></nobr> arbitramur. Atque potissimum in eam rapimur persuasionem,
quod Manichaeorum secta, <em>templum, altaria,
sacrificium, imagines,</em> aliaque mysteria ad Christi
veram humanam naturam pertinentia, illamque repraesentantia,
dejiciebant, evertebant et ab iis abhorrebant;
ut in quibusdam deinde synagogis, seu
diversoriis, cum pravis eorum mulieribus dumtaxat
nocturnis horis congregarentur, ad profanas quasdam
oblationes Deo offerendas. Luculentius tamen de
horum institutis Beausobre disseruit <small>[Note: <nobr><sub></sub></nobr> Beausobre, lib. IX, cap. 6.]</small>; sed eo
animo ut contendere auderet quaedam ex iis institutis
primigeniae Christianorum religioni, ritibus, disciplinae
et dogmatibus consentanea omnino fuisse,
quasi vero Manichaei in omnibus apostolicis viris se
conformari studuerint. Quid? Trium priorum saeculorum
Patres eadem cum Manichaeis sensisse contendit.
Videlicet dumtaxat <em>puram precum oblationem</em> a
Christianis Deo fieri oportere docuisse, et ad Tertullianum
nimirum, Clementem Alexandrinum provocare
<nobr><sub></sub></nobr> non veretur, subjiciens non templa, non
altaria, non imagines primos Christi cultores admisisse
<small>[Note: <nobr><sub></sub></nobr> Beausobre, ibid.,  3.]</small> a quibus abhorrebant, ne gentilium religionem
sectari viderentur. At nugari, planeque in his
Beausobre comminisci, jam ex iisdem Patribus ad
quos provocare intendit, exploratum est. Nam Tertullianus
<strong>195</strong> imprimis, quamvis libro ad Scapulam,
quem Beausobre laudat, de oblationibus Deo factis
disserens, <em>puras cordis preces</em> in lata significatione
sacrificia appellet, plerisque tamen in locis missae
<em>sacrificium,</em> Ecclesiae <em>sacerdotium, altaria templaque</em>
Christianorum recensuit, ut in libro potissimum de
Castitatis Exhortatione, vel in libris de Monogamia,
Carnis Resurrectione, et alibi passim; quibus in locis,
non tantum sacerdotum dignitatem, sed ritus
quibus altaris ministri consecrantur, laudat atque
describit. Parem quoque Beausobre fingit fallaciam,
callidumque gerit ingenium ad Clementem Alexandrinum,
libro I Strom. cap. 7, provocando. Is enim
etsi <em>purarum precum</em> oblationem laudet, nusquam tamen,
<nobr><sub></sub></nobr> aut incruentum corporis et sanguinis Christi
sacrificium, aut Christianorum templa, vel altaria
negavit; ut pluribus momentis ex hujus operibus
excerptis explicare possemus, si noster scribendi
scopus id non praepediret. His igitur aliisque similibus
Beausobre fallaciis annotatis, quae demum de
Anthimo speciatim dicenda occurrunt paucis enarrabimus.</p>
<p>12. Is ergo primum una cum reliquis sociis in
Constantinopolitanam irruens urbem, <em>altaria profana,
baptisteria aliena in oppositum veri altaris et sancti
fontis, in multis claris locis ipsius civitatis, et in suburbiis,
et in propria domo, fixit, iniqua in ipsis facere
non cessans.</em> Communi itaque Severi, Petri Iberi,
<nobr><sub></sub></nobr> Zoarae, Isaaci Persae studio isthaec Anthimum Constantinopolim
fecisse, Marianus monachus, cum archimandritis
monasterii Sancti Dalmatii et caeteris
monachis et archimandritis monasteriorum regiae
urbis Constantinopolim, Hierosolymorum, montis
Sinai ac secundae Syriae, in suo libello supplici ad
Justinianum Augustum dato, contestatus est, istud
speciatim de Anthimo subjiciens, eum videlicet <em>propriam</em>
Trapezuntinam Ecclesiam in qua episcopus
fuerat ordinatus, contra divinas ecclesiasticasque leges
ex multo tempore deseruisse, et sub ficta continentiae
larva cum haereticis conventicula fecisse, ut
nimirum horum praesidio sedem Constantinopolitanam
<em>contra omnes ecclesiasticos canones et leges subriperet.</em></p>
<p>Hanc violentam et iniquam Anthimi ad Constantinopolitanum
thronum promotionem cuncti orthodoxi
viri exhorruerunt, cum quia legitima catholicae Ecclesiae
sacramenta pessumdabantur, tum quia summas
pati molestias cogebantur. Quid vero imperator in
<nobr><sub></sub></nobr> tanto ecclesiasticarum rerum discrimine decreverit
attendamus. Non enim, auditis omnibus Anthimi
criminibus, in hunc animadvertere voluit. Sed princeps
sapientissimus, ecclesiasticis juribus et sacerdotum
immunitati optime consulens, canonicum judicium
a Romano pontifice cum in Anthimum tum in
socios fieri exoravit; iis ductus persuasionibus, quod
ecclesiasticis rebus se immisceri non oporteret. Ab
universali igitur Ecclesiae pastore sententiam fore
exspectandam utriusque Testamenti praeceptis persuasus
et edoctus, eo videlicet, <em>Interroga patrem
tuum, et annuntiabit tibi; seniores tuos, et dicent tibi;</em>
vel alio, <em>Obedite ducibus vestris, et subditi estote; ipsi
enim vigilant pro animabus vestris tamquam rationem
reddituris</em> <small>[Note: <nobr><sub></sub></nobr> Deuteronom. XXXII, et Apost. ad Hebraeos
XIII, 17.]</small>. Perpetrata ab Anthimo et sociis facinora
(sicut jam pridem laudati libelli auctores cum
Palaestinis episcopis et aliorum Orientalium praesulum
oratoribus postulaverant) ut ab Agapeto papa recognoscerentur
judicarenturque, sacra etiam imperiali
<nobr><sub></sub></nobr> lege sancitum voluit.</p>
<p>13. Nec ab alio quidem quam ab ipso Romano
pontifice Agapeto Anthimus condemnatus et omni
sacerdotali honore fuit privatus. Cum videlicet sanctus
pontifex, Constantinopolim profectus, facinorum
impietate perspecta et omni ex parte probata, Anthimum
ex ea sede dejecit, et tamquam haereticum habendum
esse declaravit, <em>omni dignitate</em> <strong>196,</strong> <em>sacro officio
nudavit, orthodoxi et episcopi</em> nomine, quo Anthimus
maxime gloriabatur, e sacrorum ministrorum Albo
prorsus deleto. Quam quidem apostolicae sedis sententiam,
ut, omni contradictore et offendiculo sublato,
ad felicem exitum perduceretur, Agapetus ipse
ad Justinianum Augustum, tamquam sacrorum canonum
vindicem, exsequendam commisit, ut laudati
hujus libelli auctores enixius deprecati sunt, dicentes:
<em>Obtestamur itaque vestrum imperium, non contemnere
justum judicium praedicti sancti viri, sed ipsum exsequi,
et Ecclesiam Dei, et totum mundum liberare a
peste Anthimi et praedictorum haereticorum. Nam
</em><nobr><sub></sub></nobr> <em>sancto viro Agapeto ex praesenti vita evocato, post Deum
ad vestram pietatem respicientes, haec finem a vobis
accipere exspectavimus.</em> Quas vero partes in haereti
corum perniciem laudatus et piissimus saeculi princeps
assumere debuisset, statim explicant iis verbis:
<em>Implentes</em> itaque <em>quae ab illo juste et canonice judicata
fuere, et per vestram generalem sanctionem ipsa
confirmando, taliaque de caetero praesumi interdicendo,
illius beatam animam coletis.</em></p>
<p>14. Hoc in genere Manichaicorum morum et rituum
versatos fuisse Acephalorum principes, jam
laudata ex sinceris fontibus monumenta dilucide
patefaciunt. Verum cum in pervolvendis Constantinopolitani
Mennae concilii Actis alia occurrant nobis,
<nobr><sub></sub></nobr> quae non tantum praesentem dirimunt quaestionem,
sed etiam Beausobre nugas in praecedentibus annotatas
plenius rejiciunt; idcirco ea subjicere noster
scribendi scopus suadet, ne nobis defuisse videremur.
Haec autem ad Petrum Iberum Apameae episcopum
potissimum pertinent, de quo in superioribus varia
annotavimus, quemque omnium Manichaicorum dogmatum,
rituum, cultorem assertoremque fuisse, totamque
Ecclesiarum Syriae sacram divinamque disciplinam
et oeconomiam susquedeque vertisse, ex
communi testimonio cleri sanctae Ecclesiae Apamiarum
metropoli innotescit <small>[Note: <nobr><sub></sub></nobr> Epist. Cleri Apameae ad episcopos secundae
Syriae, tom. V Concil.]</small>. Neque vero nostra
agendi ratio sinit ut singula recenseamus quae laudasis
Apameae clerus in epistola ad <em>sanctissimos Patres
et episcopos secundae Syriae</em> de tam nefario homine
descripsit; vel modo indicare quemadmodum, qua
arte, studio, quibusve praesidiis Apameae thronum
Petrus obtinuerit; non verba facere de callidis machinationibus
quas adhibuit ad orthodoxorum Orientis
episcoporum memorias e sacris diptychis penitus
<nobr><sub></sub></nobr> auferendas, vel de direptionibus quibus sacra vasa,
Ecclesiarum pecunias, et supellectiles in profanum
transtulit usum; vel de violentis ordinationibus quas
frequentius adhibebat ut humiles et sibi infensos
clericos, praedictarum rerum custodes, licet omnino
repugnantes, a suis legitimis gradibus amoveret, eos
ad altiora ministeria promovendo, sacrilego ore audacius
contendens nec Jesum Christum crucifixum
descendere posse ad eos e suis manibus eripiendos.
Haec, inquam, et id genus alia, silentio premere duximus,
cum facile a quopiam in conciliorum Actis lustrari
possint. Sed ea dumtaxat subjiciemus quae
apertos Manichaicos indicant mores. Cujusmodi profecto
illa videntur quibus sacrum baptisma labefactabat,
cum videlicet <em>impudicitiam muliebrem non dignam
sancti fontis introduxit, et stare fecit juxta sacrum
fontem. Et cum divina mysteria</em> (ait laudatus clerus)
<em>in oratorio domus Dei Genitricis finiuntur, qualem
sermonem indigne faciat quae auris Christianorum
</em><nobr><sub></sub></nobr> <em>tantam impietatem dictam et factam sustinuerit</em> <small>[Note: <nobr><sub></sub></nobr> Tom. V Concil. pag. 1194 Venetae edit.]</small>.
Haec omnia autem ex Manichaeorum schola prodiisse,
auctor est Photius. Qui de horum coetibus et conventibus
verba faciens, ait eos appellare consuevisse
loca in quibus conveniebant <em>proseuchas, seu oratoria;</em>
addens: <em>Immo etiam si salutare baptismum respuunt,
se tamen ipsum admittere simulant, Evangelii verba
baptismatis voce subindicantes. Etenim,</em> inquiunt, <strong>197</strong>
<em>Dominus dixit: Ego sum aqua vivens.</em> Et paulo infra
explicare volens quemadmodum quandoque nonnulli
eorum infirmitatibus corporalibus laborantes baptismate
lavari peterent atque rogarent, <em>futiliter</em> (ait)
<em>putantes crucem et baptisma corpori prodesse, homines
sane omni commodo et opitulatione indigni; sed eorum
vim et operationem, nec ad animae mundationem, nec
ad aliam quamque utilitatem pertinere arbitrantur</em> <small>[Note: <nobr><sub></sub></nobr> Photius, lib. I contra Manichaeos cap. 9, apud
Christophorum Wolfium, pag. 29 et 30. Consule etiam
Petri Siculi Historiam. Similia de Bogomilis, recentiore
<nobr><sub></sub></nobr> Manichaismi surculo, idem Wolfius scripsit, de
his agens in sua Historia, pag. 105 et seqq.]</small>.
Cum itaque ex illius synodi Actis certo habeamus,
Severum, Anthimum, Zoaram, caeterosque sub Acephalorum
nomine delitescentes, hujusmodi pravis
moribus et institutis dedisse operam; eosque omnia
<nobr><sub></sub></nobr> sacra mysteria profanis ritibus et sacrilegiis labefactasse;
sacris imaginibus crucisque signaculo bellum
indixisse, confregisse pedibusque calcasse; quis negare
poterit eos fuisse Manichaeos? Et quidem tamquam
Manichaeos, tum ab Hormisda pontifice, tum
ab alia Constantinopolitana synodo sub Menna fuisse
damnatos, istius epistolis et Actis exploratum est,
quae facile a studiosis viris poterunt lustrari <small>[Note: <nobr><sub></sub></nobr> Tom. V Conciliorum general. pag. 558 et 962.]</small>.</p>
<p><nobr><sub></sub></nobr> 15. Absoluta itaque priori hac nostrarum Exercitationum
parte ad Manichaeorum historiam pertinente,
aliqua referre nobis opus esset de Paulicianorum,
Bogomilitarum, Waldensium et aliorum haereticorum
sectis, quae Manetis doctrinam imbiberunt, istiusque
instituta et mores prosecutae sunt. Verumtamen, cum
de hisce sectis, quae ex tantae improbitatis schola
prodierunt, et Petrus Siculus, et Photius, et Christophorus
Wolfius, ordinata quadam methodo jam verba
fecissent, potius Priscillianistarum, Pelagianorum,
Eutychianorumque haereses a M. pontifice Leone oppugnatas
atque rejectas describere deliberavimus,
praesertim cum nos jam taedeat fusiori calamo duos
praecedentes libros conscripsisse, perspicue intelligentes
praecedenti nostra disserendi ratione in quasdam
excurrisse et quasi vagatos esse quaestiones
quae ad operis intentum atque titulum pertinere minime
iis videbuntur qui de nobis minus clementer
favorabiliterque judicare consueverunt. Sed quis
ignorat summos in litteraria quandoque re exercitatos
<nobr><sub></sub></nobr> viros, vix calamum continere potuisse, cum illis
negotium agendum inopinato contigit cum quibusdam
hominibus nova semper systemata excogitantibus,
qui vel religionem sacram, vel regiminis ecclesiastici
formam apostolicamque disciplinam susquedeque
vertere conati sunt, ut ista dejicerent vel abolerent?
Paucis enim ab horum objectis, cavillis atque argumentorum
fallaciis se expedire difficile fuit. Praesertim
cum aliquando inciderunt in quasdam quaestiones
ab acatholicis et schismaticis excitatas, ad quas dissolvendas
sufficere non poterant unius vel alterius
S. Patris testimonia. Non mirum ergo si quandoque,
S. pontificis agendi rationem explicare volentes, necessarium
duximus ad rerum originem et institutionem
provocare, vel in medium proferre praecedentem
Ecclesiae praxim et consuetudinem, ut perspicue
ostenderemus S. Leonem Magnum, nec debitos a juribus
constitutos terminos, in ecclesiasticis rebus administrandis,
fuisse praetergressum; non laborasse
<nobr><sub></sub></nobr> studio dignitatis suae amplificandae, episcoporum aliarum
Ecclesiarum praerogativas parvi pendendo aut
abolendo; non denique, aut ambitu, aut nimia severitate
adductum fuisse ad apostolicae sedis et Christianae
religionis hostes coercendos. Ab hujusmodi
autem notis eum purgare hactenus contra Beausobre,
Quesnellum aliosque nisi sumus. Hoc ipsum praeterea
praestare in sequentibus Exercitationibus in votis
habemus.</p>
<p>Quia tandem ad Manichaicam historiam judicantur
tria illa pertinere theologica puncta quae, praeteritis
annis, in publica conciliorum pontificia <strong>198</strong> Academia
sanctissimi domini nostri Benedicti XIV discutienda
data sunt, idcirco hujusmodi a nobis habitam
Exercitationem, tamquam praecedentium appendicem,
clarissimis consulentibus viris et praesertim illustrissimo
ac reverendissimo domino Nicolao Antonelli,
sacri Consistorii et praefatae Academiae a secretis,
huic operi inserere deliberavimus. Inde sperantes
hunc nostrum etiam qualemcumque laborem, lectoribus
<nobr><sub></sub></nobr> minime ingratum futurum, cum ecclesiasticas
Gangrensis concilii regulas contra Manichaica dogmata
editas exhibeat, quarum regularum seu canonum
summam, scopum atque rationem, jam praestantissimi
doctissimique viri anno Domini 1743 in pontificia
aula explicarunt, eruditissimisque (ut diximus)
observationibus adornarunt <small>[Note: <nobr><sub></sub></nobr> Videsis quae jam diximus cap. 2 hujus lib.,
pag. 113.]</small>.</p>
<span class="text-blue-600 font-bold"