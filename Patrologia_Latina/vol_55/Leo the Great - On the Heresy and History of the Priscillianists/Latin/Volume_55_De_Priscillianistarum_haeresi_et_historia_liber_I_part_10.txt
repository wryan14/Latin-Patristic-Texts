CAPUT X.
De caeteris episcopis et clericis Priscilliana labe pollutis
in Toletana prima synodo condemnatis vel
absolutis. 
1. Quae de Symphosio et Dictinio dicenda occurrebant
quanta potuimus brevitate praecedenti capite
explicavimus. Nonnulla alia in praesentiarum dicturi
sumus de quibusdam aliis episcopis et clericis eadem
Priscilliana labe pollutis, qui cum eisdem Symphosio
et Dictinio, nondum poenitentibus et ab Ecclesia
absolutis, communicarunt, vel ad sacrorum ordinum
ministeria ab iis se promoveri passi sunt. Et primo
quidem ad eos se nostra vertit oratio qui, ad synodum
 canonice acciti, eoram Episcopis se sistere non
detrectarunt, quos inter locum habuisse Paternum,
definitivae illius concilii sententiae exemplaria ex
gestis translata produnt. Is enim ante ordinationem,
Priscilliani errores sciebat et profitebatur. Sed post
adeptam Bracarensem sedem, omne illius haereseos
virus ejuravit lectione librorum sancti Ambrosii.
2. Hunc ergo cum Symphosius ordinasset contra
ecclesiasticas leges, quadam adhibita indulgentia,
suam retinere sedem permisere, despondentes praeterea
illius Toletanae primae synodi PP. eum in communiorem
suscepturos, cam sedes apostolica rescriberet.
Eamdem indulgentiam erga Isonium adhibuere, qui,
nuper baptizatus a Symphosio, contra ecclesiasticas
regulas ad episcopatum statim fuit promotus, quem
ab hoc gradu minime esse dejiciendum concilium
judicavit, quia hoc se tenere quod in praesenti concilio
professus est respondit. Haec synodi Patres cum
decrevissent, ad Vegentini causam examinandam
 processerunt, 241 qui olim ante Caesaraugastanum
concilium episcopus factus, similiter libros Priscilliani
cum auctore damnaverat, ut de caeteris Acta testantur.
Sed cum postmodum fidem mutasset, ac Priscillianistis
adhaerere voluisset, sacra communione erat privatus.
Et huic indulgendum, quamvis forte graviorem
culpam admisisset, communi suffragio definitum
est, eumque in pristinam communionem receperunt,
ea conditione proposita et servata, ut sinceram fidei
professionem scripto consignaret.
3. Aliter vero cum Herena episcopo hujusque clericis
factum fuisse intelligimus. Nam Herenas ille,
qui suos clericos sequi maluerat, quique sponte, nec interrogatus,
Priscillianum catholicum sanctumque martyrem
clamasset, et ipse usque ad finem catholicum
esse dixisset persecutionem ab episcopis passum; hunc
(inquam) cum his omnibus tam suis clericis quam diversis
episcopis, hoc est Donato, Acurio, Aemilio, qui
consortium perditorum sequi maluerunt, sacerdotio
submovendos esse decreverunt. Nec vero tanti momenti
 quaestionem hisce decretis definitionibusque
dumtaxat absolutam fuisse arbitrabimur. Alia quippe
adhuc supererant, quibus consulere et medicinam
adhibere oportebat. Iis videlicet qui ad concilium ex
Gallaecia venerunt, et in Symphosii communione
semper durarunt, cum episcopus ille Priscilliana luc
inficiebatur. Pro his ergo istud decretum factum legimus,
ut, accepta forma a concilio missa, si subscripserint,
etiam ipsi in coelestis pacis contemplatione consistant,
exspectantes pari exemplo quid papa, qui nunc
est, quid sanctus Simplicianus Mediolanensis episcopus
reliquique Ecclesiarum rescribant sacerdotes.
Si qui autem, audacius agentes, concilii hujus
spreta indulgentia, subscriptionem formae quam misimus
non dederint, Ecclesias quas detinent non retineant,
neque his communicent qui, reversi de synodo,
 datis professionibus, ad suas Ecclesias reverterunt. Non
licere praeterea cuiquam communione privato collectiones
facere per mulierum domos, et apocrypha
quae damnata sunt legere, ne communicantes his
pari impietate tenerentur, jure et merito sancitum
est. Qua in re catholicis episcopis maxime praeceptum
voluerunt, ne suum onus et officium obliviscerentur:
Quoniam quicumque eos susceperint (aiunt),
certum est eos etiam graviori sententia retinendos esse.
Postremo tandem Ortygium Celenis catholicum episcopum,
nefarie Priscillianistarum factionibus et impetu
ante hoc concilium a sua sede expulsum, ad
suam reverti debere Ecclesiam pronuntiarunt, ut
tradit etiam Idatius in Chronico, de hac Toletana
synodo habens sermonem.
4. Haec itaque sunt omnia quae causa religionis
tuendae, Ecclesiasticae disciplinae reparandae, atque
pacis firmandae, perpetuoque duraturae concordiae, a
Toletanis illis PP. anno 399 aut 400 firmata sunt.
Verum cum in iis condendis decretis laudati PP.
 semper eam conditionem apposuerint, se pleniorem
remissionem poenitentibus concessuros, cum sedes
apostolica rescripserit, ut cum Vegentino et Paterno
factum legimus, videlicet, Recepturi etiam in nostram
communionem, cum sedes apostolica rescripserit; vel
cum agebatur de recipiendis iis Gallaeciae episcopis
qui cum Symphosio semper communicaverant, quibus
dictum est, ut exspectarent pari exemplo quid
papa, qui nunc est, quid S. Simplicianus Mediolanensis
episcopus reliquique Ecclesiarum rescribant sacerdotes;
vel illud denique, quod de Dictinio et Anterio
pariter episcopis servandum constituerunt, quos ab
ordinationis sacrae ministerio abstentos esse voluere,
quoadusque per papam vel sanctum Simplicianum
communio ipsis redderetur; cum, inquam, nos ejusmodi
loquendi formulas ab Hispanis conciliis adhibitas
offendamus, inde est ut nos in iis, tamquam in
speculo, conspiciamus Hispaniarum praesules talem
tantamque venerationem atque obedientiam apostolicae
 sedi, et ipsis Romanis summis 242 pontificibus
exhibuisse, ut adhuc ab ipsis synodice prolata
judicia, in poenitentium episcoporum et clericorum
causis, firma et rata esse minime arbitrarentur, nisi
ejusdem apostolicae sedis auctoritate probarentur.
5. Quam quidem veritatem cum omnibus fere haereticis
aliisque invidis hominibus exosam esse noverim,
jam illud statim mihi eripere opus est quod opponere
possent. Aequalem reverentiam, videlicet, Hispaniae
PP. tunc exhibuisse Simpliciano, Mediolanensium
episcopo, caeterisque sacerdotibus, ut decreverunt,
cum in causa episcoporum Gallaeciae, qui semper cum
Symphosio communicaverant, tum in causa Dictinii
et Anterii episcoporum, in quarum postrema judicium
aeque reservatum fuit sancto Simpliciano episcopo
Mediolanensi ac Romano pontifici tum existenti. Sed
haec agendi oeconomia Romanorum pontificum auctoritatem
(aiunt) elevat, aliorum episcoporum auctoritati
aequiparando, vel ut saltem in Romanum
concilium eaedem causae finiendae referantur. Ita profecto
 blaterant, et nunc blaterare possent, qui, ecclesiasticam
unitatem scindere cupientes, nimis anxie
Romanos pontifices caeteris aliis episcopis exaequare
student. Sed incassum eos laborare in hac aliisque
similibus causis perspectum est. Nam ut alia praeteream,
de quibus vel jam disserui, vel alibi verba faciam
, plenissime constat Toletanos PP. non una
et eadem ratione adductos Simpliciani Mediolanensis
 episcopi et papae, qui tunc erat, litteras exspectandas
esse decrevisse. Ambrosius in primis, Simpliciani
praedecessor, sequestris officio apud Hispaniarum
PP. functus fuerat, ut Symphosius, et Dictinius sub
conditionibus a Siricio papa praescriptis reciperentur
. Ambrosii votis annuerunt Toletani illi Patres.
Sed quia jam is ex hac luce migraverat, et Simplicianus
hujus thronum conscenderat, nec Symphosius
atque Dictinius praescriptas impleverant conditiones,
sed, necessitate aut contemptu, contra canonum sanctiones
irritas reddiderunt. Hoc quippe gravissimum
violatae fidei, tum sacris canonibus irrogatae injuriae,
facinus, ob quod irregularitatis vitium contraxerant,
et arctioribus excommunicationis vinculis se obstrinxerant,
illi Ecclesiae innotescere oportebat, cujus
pastor mediatoris officium interposuerat, ut poenitentes
illi absolverentur. Quare cum Ambrosius eorumdem
intercessor jam apud Hispaniarum catholicos
episcopos egisset, non ut a quocumque vitio absolverentur,
sed sub illis dumtaxat conditionibus
 quas supremus et universalis pastor Siricius ex haeresi
revertentibus praescripserat, idcirco illi de Symphosio
rescripserunt: Inde exspectabit communionem,
unde prius spem futurae pacis acceperat. Quod observandum
etiam in Dictinio et Anterio esse decrevimus.
Quae verba, etsi ad mediatorem et supremum etiam
judicem debeant referri, non tamen parem utrique
auctoritatem fuisse indicant. Ambrosius enim, in hac
causa, vicaria, dumtaxat, seu delegata summi pontificis
potestate fungebatur, cum ipse conditiones sub
quibus poenitentes illi reciperentur non praescripserit,
sed eos sub praescriptis a Siricio papa recipiendos
insinuaverit suaseritque. Nihil nostro confingimus
marte. Sed ejusdem definitivae sententiae illa
verba id sonant: Litteris sanctae memoriae Ambrosii,
quas post illud concilium ad nos miserat, ut, si condemnassent,
quae perperam egerant, et implessent conditiones
quas praescriptas litterae continebant, reverenter
ad pacem (adde, quae sanctae memoriae Siricius papa
 suasisset) . . . Quid enim ea ibi verba apponere, quae
sanctae memoriae Siricius 243 papa suasisset, si Ambrosius
propria et non apostolicae sedis auctoritate ad
Hispaniarum episcopos scripsisset? Siricii quippe,
non Ambrosii est magnum illud decretum ad Tarraconenses,
Carthaginienses, Baeticos, Lusitanos atque
Gallaecios, eosque qui in vicinis habitabant provinciis,
quo statuit ea conditione poenitentibus, bigamis,
vel viduae maritis, qui indebite in sacram militiam
irrepserunt, veniam esse relaxandam, ut in magno debeant
computare beneficio, si, adempta sibi omni spe
promotionis, in hoc quo inveniuntur ordine perpetua
stabilitate permaneant. Cum itaque in recipiendis lapsis
poenitentibus, a concilio Toletano potissimum,
de illius Siriciani decreti dispensatione ageretur, non
ad aliam quam ad apostolicam sedem recurrere oportebat,
atque ab hac definitiva sententia omnino erat
exspectanda. Siquidem istuc dispensandi jus cum
iis qui ejusmodi irregularitatis vitio erant impediti,
non cujuscumque ordinis episcopis, non conciliis
 indulsit, sed sibi suisque successoribus papa Siricius
reservavit, ut illius decreti verba immediate subsequentia
patefaciunt: Scituri post haec omnium provinciarum
summi antistites, quod si ultra ad sacros ordines
quemquam de talibus crediderimus assumendum, et
de suo, et de eorum statu quos contra canones et interdicta
nostra provexerint, congruam ab apostolica sede
promendam esse sententiam .
 6. Nunc dicant, amabo, novae ecclesiasticae disciplinae
assertores, qui audacter apostolicae sedis jura
oppugnare conantur, eamdem arctissimis finibus circumscribere
cupientes, an tam grave, tam sanctum,
tam peremptorium (ut vocant) decretum fuisset ab
illo nationali concilio dissimulandum? Vel an novemdecim
illi Patres, qui in concilio convenerunt, pietate
utique, doctrina atque morum integritate clarissimi,
decretum illud potuerint ignorare aut contemnere?
Utrumque vero absimillimum. Nam isthoc
decretum, seu interdictum, ut ait Siricius, de non
promovendis ad episcopatum aut sacros ordines
quondam haeretica labe pollutis, jam ante quatuordecim
annos omnibus Hispaniarum Ecclesiis innotuerat,
eoque non tantum clerici qui promoveri cupiebant,
sed et episcopi ordinatores constringebantur.
Cum igitur Symphosius, Dictinius, Anterius,
Vigentinus, et caeteri omnes, qui, veluti homines
ad clericalem militiam ascripti, poenitentiam agentes
coram synodo se stiterunt, talia facinora admisissent
 quae apostolicae sedis dumtaxat indulgentia plenissime
poterant relaxari; idcirco PP. ad eam provocare
oportebat, speciali simul facta mentione Siriciani
interdicti. Laudatum vero Siricii papae interdictum
die III iduum Februariarum prodiisse, eo anno
quo Arcadius et Bautonius, seu Baudonius, consulatum
agebant, qui est 385, jam ipsi ex Romanorum
consulum tabulis in superioribus annotavimus.
7. Miramur tamen tanti momenti res, ad ecclesiasticam
illustrandam historiam aptissimas, hactenus
a nemine fuisse ad trutinam revocatas, hujus
concilii gesta cum praecedentibus Siricii decretis
atque canonibus conferendo. Nec enim suppositionis
nota isthaec epistola argui potest, vel inter Isidorianas
merces rejici. Eam quippe in sua collectione
Dionysius Exiguus admisit, atque eamdem laudarunt,
cum Carolus Magnus in Capitulari Aquisgranensi
anni 789, tum Hincmarus Rhemensis opusc.
10, ne quidquam dicam de libro Pontificali, in quo
 legitur: Hic fecit constitutum de omni Ecclesia, cujus
auctoritas plerisque criticis suspecta est . Immo
nostram admirationem maxime auget Tillemontii
licentia, qui cum 244 sibi alium scopum proposuisset,
praeter illum Romanae sedis jura asserendi
et propugnandi, in laudata Toletani concilii verba
parenthesi interclusa offendens, videlicet (adde, quae
sanctae memoriae papa Siricius suasisset), ea extra
textum amandanda censuit, nec aliud nisi purum
putumque redolere additamentum existimavit. Sed
ibi vir doctus nugas agit, cum futilibus insistens
conjecturis, haudquaquam rationi consentaneum sibi
videri arbitratur S. Ambrosium ea occasione, aut
ex Siricii consilio, aut ex hujus legatione, ut Symphosius
et Dictinius a Toletanis Patribus absolverentur,
egisse. Papae! Ita non oportebat Tillemontium
ratiocinari, ne Quesnello aut aliis videretur
velle episcoporum jura minuere, et apostolicae sedi
legitima jura asserere. Age igitur, aliorum praejudiciis
vir doctus non adhaereat, eademque non propugnet
  . Sed dicat, amabo, an Siriciana illa decreta
 cum Ambrosium, tum Hispaniarum episcopos
latere potuerint, an ab iisdem omnino contemni?
Alterutrum asserere, aut suspicari, nimis inverisimile
est. Nam Ambrosii ad Siricium papam epistolae qualem
quantamque ipse erga apostolicam sedem animi
reverentiam et submissionem exercuerit, quantumque
Romanum pontificem ob jam damnatos haereticos
laudaverit, nimis evidenter manifestant. Ambrosius
igitur agens cum Hispanis episcopis de recipiendis
Symphosio et Dictinio poenitentibus, non poterat
praeterire conditiones jam ab eodem papa Siricio
 praescriptas; nec ipsi Hispani episcopi poenitentium
causam cognoscere poterant, de ea inquirere et judicare,
nisi sub iisdem conditionibus quas Siriciana
statuta continebant. Igitur in definitivae sententiae decreto,
quod Toletani PP. ediderunt, necessario ea
verba exprimere oportebat: Litteris tamen sanctae memoriae
Ambrosii . . . . ut, si condemnassent quae perperam
egerant, et implessent conditiones, quas praescriptas
litterae continebant, reverenter ad pacem (adde, quae
S. memoriae papa Siricius suasisset) . . . . magnam,
etc. Quod si facere praetermisissent, non irreverentiae
dumtaxat, sed et schismatis et contumaciae redargui
et puniri potuissent. At ne operam tandem vel cum
uno Tillemontio, vel cum apostolicae sedis inimicis
ludere videar, relictis modo Siricianis decretis atque
Toletani concilii gestorum exemplaribus, ad ea
gradum facere libet quae post hujusmodi gesta in
iisdem Hispaniarum provinciis contigerunt.