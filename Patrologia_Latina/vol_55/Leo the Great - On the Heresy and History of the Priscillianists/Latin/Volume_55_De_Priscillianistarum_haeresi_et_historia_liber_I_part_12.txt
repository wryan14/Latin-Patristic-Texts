CAPUT XII.
Alanis, Vandalis, Suevisque Galliam et Hispanias latius
depopulantibus, catholicae religionis res plene ad
exitium reducuntur.  
1. Toletani concilii sanctiones, S. Innocentii Romani
pontificis decreta, caeteraeque catholicorum episcoporum
sanctiones in Priscillianae haereseos odium
et exitium robur et vim haudquaquam obtinere potuere,
quia, mutato de repente rerum civilium statu,
Barbarorum gentes suis incursionibus Galliarum et
Hispaniarum provincias diripuerunt. Anno quippe
409 innumeris calamitatibus Galliam et Hispaniam
oppressas fuisse, cum Alani, Vandali, et Suevi, populatis
Galliis, Pyrenaeum transgressi, Hispanias occuparunt.
Auctor est Idatius in Chronico. Immo Petavius
 quemadmodum regnum illud in diversas provincias
divisum, diversorum quoque Barbarorum
tyrannidem sustinuerit, ad eumdem Christi annum iis
verbis descripsit: Gallaeciam Vandali et Suevi, Alani
Lusitaniam et Carthaginensem provinciam, Silingi,
quod Vandalorum genus alterum fuit, Baelicam invadunt
. In tantis itaque illius regni calamitatibus et
perturbationibus impossibile prorsus erat ut catholici
episcopi in unum coetum coirent, metropolitanorum
jura vindicarent, in sacrilegos animadverterent, male
et illicite ordinatos e sacris ministeriis removerent,
et caetera fideliter adimplerent quae Innocentius
papa I, tum pro schismate abolendo, tum pro haereticis
Priscillianistis evertendis, exsequendum praeceperat.
2. Sed quod Barbari illi, praeter urbium direptiones
et excidia, omnia tentaverint ad plenam catholicae
religionis deletionem, ecclesias, sacerdotes,
sanctorum martyrum exuvias perdere nisi fuerint, et
 omnem clericalem militiam ad necem usque vexaverint,
certissima monumenta patefaciunt. Nam ut praetermittamus
in primis concilii Bracarensis I Acta, in
quibus suppositionis notae eruditis suboluerunt, tamen
certissimum est tunc a Barbaris templa eversa,
servos Christi in ore gladii occisos fuisse, et memorias
sanctorum, ossa, sepulcra, coemeteria profanata, vires
imperii confractas, atque omnia commotionem pertulisse,
sicut stipulam ante faciem venti. Ita revera suam
praefationem orsum fuisse Pancratianum, sive Pancratium,
illius forte pseudosynodi praesidem, Ecclesiaeque
Bracarensis episcopum, illorum Actorum architectus
narrat, cujus fictio, si qua est, minime referri
debet ad res a Barbaris tum in Hispaniis gestas,
sed potius ad assertum ibi Bracarensis sedis supra
Gallaecios et Lusitanos episcopos primatum; quod
jus anno 411 aut 415, Bracarensis metropolita sibi
haud poterat vindicare, ut disertius ad Christi annum
411 Antonius Pagius annotavit. Caeterum hisce
gravissimis malis tum Hispanias afflictas fuisse, docent
 Orosius homo Hispanus, res patrias non ignorans
, Cassiodorus et Prosper in Chronicis, ad
consulatum Honorii octavum, et Theodosii tertium,
quod in Christi annum 409 incidisse ipsae Rom. consulum
tabulae demonstrant. Sed Augustinus infelicissimum
illarum Ecclesiarum statum 249 in epist.
olim 180, nunc vero in novissima editione PP. S.
Mauri 228, ad Honoratum, cap. 5, descripsit, dicens:
Non enim quisquam est qui dicat ministros manere
oportere, ubi jam non fuerint quibus necesse sit ministrare.
Ita quidem sancti episcopi de Hispania profugerunt,
prius plebibus partim fuga lapsis, partim peremptis,
partim obsidione consumptis, partim captivitate
dispersis. Cui quidem maximo excidio foedissimas
Hispanorum carnis libidines occasionem dedisse
Salvianus Massiliensis asseverat . Sed turpes eas,
effrenatasque omnium libidinum turpitudines in omni
cum virorum tum mulierum coetu, Priscillianistarum
studio et dogmatibus, apud Aquitanos potissimum et
 Hispanos, propagatas, non tantum idem Salvianus
tunc Massiliensis episcopus octo libris descripsit, sed
tristi admodum et lugubri carmine Prosper Aquitanus
deflevit. Quare is et cladis diuturnitatem et Barbarorum
recensens furorem, decennalem fuisse affirmat,
et tanto impetu Vandalos florentissimas illas olim
regiones diripuisse, ut aspera etiam et difficilia loca
ad exitium perduxerint.
. . . . . . . . . . . . . Heu caede decenni
&nbsp;&nbsp;&nbsp;Vandalicis gladiis sternitur et Gothicis.
Non castella petris, non oppida montibus altis
&nbsp;&nbsp;&nbsp;Imposita, aut urbes amnibus aequoreis,
Barbarici superare dolos, atque arma furoris
&nbsp;&nbsp;&nbsp;Evaluere: omnes ultima pertulimus.
 3. Quemadmodum vero barbarica illa incursio et
invasio contigisset, eruditis omnibus satis perspectum
arbitror. Nec enim est qui ignoret eos foedere
cum Attalo junctos, veluti amicos et auxiliares, in
Aquitanorum sinu primum exceptos fuisse; sed de
repente, spreto Attalo, divinae ultionis effectos ministros,
in rapinas et incendia se totos convertisse, ut
etiam Paulinus consularis in Eucharistico carmine
narravit. Verum Paulinus iste ex nobili consulari
Ausonia gente progenitus, duo de se ipso exponit,
quorum postremum mire ad rem nostram pertinere
judico. Attalo in primis dissensisse fatetur, qui eum
comitem curatorem largitionum creaverat, cum jam
sciret istud munus nullo prorsus sensu subsistere
posse. Tunc quippe Paulinus, Attali tyranni partibus
spretis, Gothicam partem secutus est. Alterum vero
deterius, quod perperam factum, amara deflevit poenitentia;
illudque fuit, ait Baronius, quod ad improbata
fidei dogmata Christianus homo diverterat: sed
improbis adhaesisse dogmatibus integro quindecim
 annorum spatio, non obscure sequentia produnt carmina,
quibus se catholicae restitutum communioni
commemorat:
Post autem, exacta jam trieteride quinta,
Rite recurrente statuto tempore Pascha,
Ad tua, Christe Deus, altaria sacra reversus,
Te miserante, tua gaudens sacramenta recepi.Sed quibusnam haereseos vinculis tamdiu Paulinus
obstrietus permanserit, Baronius inquirit et probabile
existimat Priscillianistarum turpibus erroribus
pollutum et implicitum fuisse. Etenim Severi Sulpicii
et aliorum testimonio jam vidimus in ea provincia
clarissimos viros ac feminas a Priscilliano et ejus
sectatoribus Romam proficiscentibus fuisse seductos;
quos merito divina ultio secuta est, cum ad illius
haereseos impudicitias abolendas, nec sacrae, nec
ecclesiasticae, nec civiles leges ullum robur obtinuissent
 4. Et quidem ipsi etiam Christiani orbis imperatores,
ut catholicae fidei rebus optime prospicerent,
paulo antequam Vandali, Gothi, Alani, aliique Barbarorum
Gallias et Hispanias diriperent, varias leges
in hujus Priscillianae haereseos odium condiderunt.
Honorius enim Augustus legem contra eosdem
in Occidente tulit, qua Senatori praefecto praetorio
jubet in Manichaeos, et Phrigias, seu Priscillianistas
diligenter inquirere, eosdem variis poenarum generibus
coercere. Sed ut ii quoque 250 in Orientis partibus
delerentur, Theodosius imperator Augustus
studium adhibuit; quando videlicet duobus datis ad
Antherium praefectum praetorio rescriptis, Montanistis,
Priscillianistis, Eunominianis praeter necem
omnia supplicia decrevit. Sed quid? Imperialium
forte ministrorum socordia, improbitas, avaritia, aut
falsa religio, cum iis legibus obtemperare neglexisset,
divina agente ultione, in iis regionibus Romanum
imperium prorsus deletum fuit, et populi ipsi,
bonis, libertate aut etiam vita privati, debitas haereseos
 et suarum impudicitiarum poenas persolverunt.
5. Cum itaque Hispaniarum et Gallaeciae regnorum
civiles atque ecclesiasticas res tot tantaeque perturbationes
vexarent, Innocentiana illa statuta exsecutioni
demandari nullo modo poterant, praesertim quia
Hispaniae et Gallaeciae populi non uno tantum Principi,
sed duobus Arianorum labe pollutis tum obtemperare
cogebantur. In Hispaniis enim Athaulphus,
Christi anno 414, primus ex Gothorum gente regnavit.
Sed vix imperii anno absoluto a quodam Gotho
necatus est, cui Segericus succedens post sex
menses ipse etiam interficitur. Quibus et alii quatuordecim
ex eadem stirpe Ariani reges ad annum
568 usque successere. In Gallicia autem et Lusitania
principes ex Suecorum stirpe regnarunt, quorum
 primus fuit Hermericus, qui, post imperii annos 32
decedens, anno 440 Rechilam successorem habuit.
Is autem, septem dumtaxat annis in imperio consumptis,
Recciario regni habenas reliquit, qui in catholica
edoctus religione, ecclesiasticas res sanctis
episcopis haud difficile componendas permisit.