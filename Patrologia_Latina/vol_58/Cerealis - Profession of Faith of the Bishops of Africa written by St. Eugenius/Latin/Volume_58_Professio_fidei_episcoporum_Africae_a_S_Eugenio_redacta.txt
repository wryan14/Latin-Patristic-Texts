br><small>EODEM TEMPORE. <small>[Note: <nobr><sub></sub></nobr> i.e. CCCCLXXXV.]</small></small><br>S. EUGENIUS
CARTHAGINENSIS EPISCOPUS. </center></h4>
<nobr><sub></sub></nobr> 
<br> <h4><center>NOTITIA EX CAVE. </center></h4>
<p><nobr><sub></sub></nobr> Eugenius, gente Afer, anno 480 a catholicis, quibus
Hunericus Vandalorum rex Zenonis imp. et
Placidiae precibus exoratus eligendi episcopi veniam
concesserat, episcopus Carthaginensis constitutus,
postquam sedes Arianorum saevitia per 24 annos vacaverat.
Anno 484, collecta apud Carthaginem ab
Hunerico episcoporum Arianorum turba, qui disputationem
cum catholicis committerent, Eugenius luculentam
fidei professionem regi obtulit, tanta rationis
vi munitam, ut haereticos ad silentium pariter ac
rabiem adigeret. Paulo post ab Hunerico Tamallunensem
civitatem in confinio Tripolitanae sitam relegatur,
et Antonio loci episcopo, haeretico ferocissimo,
excruciandus committitur. Postea, si Gregorio Turonensi
<strong>(Hist. Franc. lib. II, cap. 3)</strong> fides, Albigensem
<nobr><sub></sub></nobr> Galliarum urbem asportatus est, ubi anno circiter
495 vel paulo post vitam finiisso videtur. De eo enim
<nobr><sub></sub></nobr> quasi adhuc vivente loquitur Gennadius in Catalogo
scriptorum <strong>(cap. 97)</strong>, quem isto anno contexuit.
Exstat libellus seu prolixa <em>fidei Confessio</em> nomine
episcoporum Africanorum Hunerico regi oblata,
apud Victorem Vitensem (cujus integrum librum tertium
constituit) <em>De persecutione Vandalica</em> lib. III,
pag. 33. Ejus enim esse, licet id non dicat Victor,
extra omnem controversiam ponit Gennadius loco
citato. Habetur Concil. tom. IV, pag. 1128, et in Bibliotheca
Patrum tom. VIII, pag. 683. Scripsit praeterea,
teste eodem Gennadio, quae interierunt, <em>epistolas
ad plebem suae curae commissam</em> paulo ante
exsilium missas; <em>altercationes</em> quas cum Arianorum
praesulibus per internuntios habuit, <em>Hunnerico regi
nuncupatas;</em> preces denique pro quiete catholicorum
<nobr><sub></sub></nobr> apologiarum ad instar, eidem oblatas.</p>
<br><nobr><sub></sub></nobr> 
<br> <h4><center>PROFESSIO FIDEI
EPISCOPORUM CATHOLICORUM AFRICAE
AB
EUGENIO CARTHAGINENSI
REDACTA. <strong>(S)</strong> </center></h4>
<p>(Hanc Professionem fidei, quae librum tertium historiae Persecutionis Vandalicae constituit, videsis supra,
col. 219) </p>
<br><nobr><sub></sub></nobr> 
<br> <h4><center>EXCERPTUM EX GREGORIO TURONENSI
DE
S. EUGENIO CARTHAGINENSI
ET ALIIS CONFESSORIBUS QUI SUB HUNERICO REGE PASSI SUNT. </center></h4>
<p></p><p><nobr><sub></sub></nobr> <em>I. Vandali a loco suo digressi cum Gunderico rege
in Gallias ruunt, quibus valde vastatis Hispanias appetunt.
Hos secuti Suevi, id est Alamani, Galliciam apprehendunt.
Nec multo post scandalum inter utrumque
oritur populum, quoniam propinqui</em> <strong>(Colb., ibi)</strong>
<em>sibi erant . . . . . . . Post haec prosequentibus Alamannis
usque ad Traductam, transito mari Vandali per totam
Africam ac Mauritaniam sunt dispersi.</em></p>
<p><em>II. Sed quoniam eorum tempore persecutio in Christianos
invaluit, videtur ut aliqua ex his quae circa Dei
Ecclesias intulerunt, vel quemadmodum de regno expulsi
sunt, memorarem. Defuncto igitur</em> <small>[Note: <nobr><sub></sub></nobr> Legendum <em>Genserico.</em>]</small> <em>Trasimundo,
post scelera quae in sanctis Dei exercuit, Honoricus
mente crudelior Africanum occupat regnum, atque ex
electione Vandalorum ipsis praeponitur, cujus sub tempore
</em><nobr><sub></sub></nobr> <em>quanti Christianorum populi pro ipso Christi sacratissimo
</em><nobr><sub></sub></nobr> <em>nomine coesi tint, ab hominibus non potest
comprehendi. Testis est tamen Africa quae misit, et
Christi dextera quae gemmis immarcessibilibus coronavit.
Legimus tamen quorumdam ex ipsis martyrum
passiones, ex quibus quaedam replicanda sunt, ut ad
ea quae spopondimus veniamus.</em></p>
<p><em>III. Igitur Cirola, falso vocatus episcopus, haereticorum
tunc maximus habebatur assertor; cumque ad
persequendum Christianos rex per diversa transmitteret,
sanctum Eugenium episcopum, virum inenarrabilis
sanctitatis, qui tunc ferebatur magnae prudentiae esse in
suburbano civitatis suae reperit persecutor. Quem ita
violenter rapuit, ut nec</em> <small>[Note: <nobr><sub></sub></nobr> Sic Colb. At edit., <em>ad hortandum gregem Christi
illum abire permitteret.</em> Legendum forte, <em>illum abire,</em>
etc. Reg., <em>Christicolam abire permitteret.</em>]</small> <em>ad cohortandum gregem
Christi locum habere permitteret. Ille vero cum se
videret abduci, epistolam civibus suis pro custodienda
</em><nobr><sub></sub></nobr> <em>fide catholica hoc modo transmisit:</em></p><p></p>
<br> <h4><center>EPISTOLA
S. EUGENII CARTHAGINENSIS
AD CIVES SUOS, PRO CUSTODIENDA FIDE CATHOLICA. </center></h4>
<p><nobr><sub></sub></nobr> <em>Dilectissimis et in Christi amore dulcissimis filiis et
filiabus Ecclesiae mihi</em> <small>[Note: <nobr><sub></sub></nobr> Sic codex Regius et editi alii; mss. duo, <em>in Domino;</em>
ex quibus alter, <em>commissis.</em>]</small> <em>a Deo commissae, Eugenius
episcopus. Regalis emanavit auctoritas, et pro exercenda
fide catholica edicto nos</em> <small>[Note: <nobr><sub></sub></nobr> Sic mss. 2; editi habent <em>a Carthagine.</em> Baronius
ad ann. 484, <em>a Carthagine.</em>]</small> <em>ad Carthaginem venire
praecepit. Et ideo ne abiens a vobis Ecclesiam Dei in
ambiguo, hoc est in suspenso dimitterem, aut oves
Christi non verus pastor silentio relinquerem; necessarium
duxi has pro me vicarias vestrae dirigere sanctitati,
in quibus non sine lacrymis peto, hortor, moneo, et satis
</em><nobr><sub></sub></nobr> <em>abundeque obtestor per Dei majestatem et per tremendum
judicii diem, atque adventus Christi terribilem
claritatem, ut fixius teneatis catholicam fidem, asserentes</em>
<small>[Note: <nobr><sub></sub></nobr> Ms. 1, <em>asserentes Patrem, et Spiritum sanctum
eamdem habere cum Filio deitatem.</em>]</small> <em>Filium Patri esse aequalem, et Spiritum sanctum
eamdem habere cum Patre et Filio deitatem. Servate
itaque unici baptismatis gratiam, custodientes</em> <small>[Note: <nobr><sub></sub></nobr> Salvianus ejusdem aevi auctor lib. III de Gubernatione
Dei, bona quae Christianis Deus assignat, recensens,
commemorat <em>sancti baptismatis gratiam, divini
chrismatis unctionem,</em> quod <em>chrisma ecclesiasticum</em>
paulo post appellat.]</small> <em>Chrismatis
unctionem. Nemo post aquam, revertatur ad
aquam, renatus ex aqua</em> <small>[Note: <nobr><sub></sub></nobr> Colb. addit <em>et Spiritu sancto.</em>]</small>. <em>Nutu enim Dei sal in aqua
conficitur, sed si in aquam redactum fuerit, omnis
</em><nobr><sub></sub></nobr> <em>species ejus confestim evacuatur. Unde non immerito
Dominus in Evangelio ait: Si cal</em> <small>[Note: <nobr><sub></sub></nobr> Apud Matth. V, 13, et Luc. XIV, 34, habetur <em>evanuerit;</em>
et Marc. XIV, 50, <em>insulsum.</em> At Afri legebant <em>infatuatum,</em>
ut patet ex Augustino de sermone Domini in monte.]</small> <em>infatuatum fuerit,
in quo salietur? Et utique hoc est infatuari, velle secundo
condiri eum semel factum sufficiat. Non audistis
Christum dicentem: Qui semel lotus est, non habet
necessitatem iterum lavandi</em> <strong>(Joan. XIII)</strong>? <em>Ideoque,
fratres, et filii, filiaeque meae in Domino, non vos contristet
absentia mea:</em> <small>[Note: <nobr><sub></sub></nobr> Sic ex ms. reposuimus. Editi cum Colb., <em>Quin si
catholicae disciplinae adhaereatis, ego vos nec . . . . . obliviscor
. . . . . . divellor.</em> Reg., <em>quasi,</em> etc.]</small> <em>quia si catholicae disciplinae adhaereatis,
ego vos nec longinquitate aliqua obliviscar,
nec morte a vobis divellar. Scitote quia</em> <small>[Note: <nobr><sub></sub></nobr> Sic eidem Colb. At edit eum regio ms., <em>Quocunque
me fecerint dividi agones.</em> Baron., <em>agone.</em>]</small> <em>quodcunque
fecerit me dividi a vobis, mecum est palma. Si ad exsilium
abiero, beati Joannis evangelistae exemplum</em>
<small>[Note: <nobr><sub></sub></nobr> Sic Baron.; sed Colb., <em>profero.</em> Alius ms, <em>constat
exemplum.</em>]</small> <em>habeo; si ad mortis exitium, Mihi vivere Christus est,
et mori lucrum</em> <strong>(Philipp. I, 21)</strong>. <em>Si rediero, fratres,
implebit Deus desiderium vestrum. Attamen sufficit
</em><nobr><sub></sub></nobr> <em>modo, quod vobis non tacui, monui et instruxi quomodo
potui, ideoque immunis sum a sanguine omnium
pereuntium; scio quia adversus eos legentur litterae istae
ante tribunal Christi, cum venerit reddere unicuique secundum
opera sua. Si reversus fuero, fratres, videbo
vos in hac vita; si reversus non fuero, videbo vos in futura.
Dico tamen vobis, Valete, orate pro nobis, et jejunate:
quia jejunium et eleemosyna semper Dominum
ad misericordiam deflexerunt. Mementote esse scriptum
in Evangelio: Nolite timere eos qui occidunt corpus,
animam autem non possunt occidere; timete autem eum
qui postquam occiderit corpus, habet potestatem et animam
perdere, et mittere in gehennam</em> <strong>(Matth. X, 28)</strong>.</p>
<br> <h4><center>Explicit Eugenii epistola, ad suum redit thema Gregorius.</center></h4>
<p></p><p><nobr><sub></sub></nobr> IV. <em>Ductus itaque sanctus Eugenius ad regem cum
illo Arianorum episcopo, pro fide catholica decertavit.
Cumque eum de sanctae Trinitatis mysterio potentissime
devicisset, et insuper multas per eum virtutes Christus
ostenderet, in majorem insaniam idem episcopus invidia
inflammante succenditur. Erant enim tunc temporis cum
sancto Eugenio viri prudentissimi atque sanctissimi,
Vindemialis et Longinus episcopi, pares gradu, et virtute
non impares. Nam sanctus Vindemialis eo tempore
ferebatur mortuum suscitasse, Longinus autem multis
infirmis salutem tribuit; Eugenius quoque non solum
visibilium oculorum caecitatem, sed etiam mentium depellebat.</em></p>
<p>V. <em>Quod cernens ille nequam Arianorum episcopus,
vocatum ad se quemdam hominem, ab illo quo ipse vivebat
</em><nobr><sub></sub></nobr> <em>errore deceptum, ait: Non patior quod hi episcopi
multa in populo signa depromunt, illosque cuncti, me
neglecto, sequuntur. Acquiesce nunc his quae praecipio,
et acceptis quinquaginta aureis, sede in platea per
quam nobis est transitus, et manum super clausos oculos
</em><nobr><sub></sub></nobr> <em>ponens, me praetereunte cum reliquis exclama in
magna virtute, dicens: Te, beatissime Cirola nostrae religionis
antistes, deprecor ut respiciens manifestes gloriam
ac virtutem tuam, ut oculos meos aperiens, merear
lucem videre quam perdidi. Qui jussa complens,
residensque in platea, transeunte haeretico cum sanctis
Dei, iste qui Deum irridere</em> <small>[Note: <nobr><sub></sub></nobr> Colb., <em>cogitaverat exclamavit voce magna, tota
</em><nobr><sub></sub></nobr> <em>virtute: Audi me, sancte,</em> etc.]</small> <em>cogitabat, exclamat in
magna virtute, dicens: Audi me, beatissime Cirola, audi
me, sancte sacerdos Dei: respice caecitatem meam. Experiar
ego medicamenta quae saepe caeci reliqui a te meruerunt</em> <small>[Note: <nobr><sub></sub></nobr> Colb. addit <em>accipere.</em>]</small>,
<em>quae leprosi experti sunt, quae ipsi etiam mortui
persenserunt. Adjuro te per ipsam virtutem quam
habes, ut mihi desideratam restituas lucem, quia gravi
sum caecitate percussus. Veritatem enim nesciens verum
dicebat: quia caecaverat eum cupiditas, et virtutem Dei
</em><nobr><sub></sub></nobr> <em>omnipotentis irridere per pecuniam aestimabat.</em></p>
<p>VI. <em>Tunc haereticorum episcopus paululum se divertit
quasi in virtute triumphaturus, elatus vanitate atque
superbia, posuit manum suam super oculos ejus, dicens:
Secundum fidem nostram, qua recte Deum credimus,
aperiantur oculi tui. Et mox ut hoc nefas erupit, risus
mutatur in planctum, et dolus episcopi est patefactus in
publico</em> <small>[Note: <nobr><sub></sub></nobr> Simile quid huic rei contigit Leovigildi temporibus
in Hispania, uti memorat idem Gregorius Turonensis
lib. de Gloria Confessorum, cap. 13. Ubi rege
conquerente quod suae sectae episcopi nulla ederent
miracula sicut apud catholicos fieri solebant, unus
ex illis hominem, qui pecunia corruptus caecum se
fingeret, curare simulavit, sed Dei nutu ille revera
caecus effectus dolum patefecit.]</small>. <em>Nam tantus dolor oculos miseri illius invasit,
ut eos digitis vix comprimeret, ne creparent. Denique
clamare coepit miser, ac dicere: Vae mihi misero!
quia seductus sum ab inimico legis divinae. Vae mihi,
quia Deum per pecuniam irridere volui, et quinquaginta
aureos accepi, ut hoc facinus perpetrarem. Ad episcopum
autem aiebat: Ecce aurum tuum, redde lumen
meum, quod dolo tuo perdidi. Vosque rogo, gloriosissimi
</em><nobr><sub></sub></nobr> <em>Christiani ne despiciatis miserum, sed velociter
succurrite pereunti. Vere enim cognovi quia Deus non
irridetur</em> <strong>(Gal. VI, 7)</strong>.</p>
<p>VII. <em>Tunc sancti Dei misericordia moti: Si, inquiunt,
credis, omnia possibilia sunt credenti. At ille clamabat
voce magna: Qui non crediderit Christum Filium Dei
et Spiritum sanctum aequalem habere substantiam atque
deitatem cum Deo Patre, hodie quae ego perfero patiatur.
Et adjecit: Credo Deum Patrem omnipotentem,
credo Filium Dei Christum Jesum aequalem Patri, credo
Spiritum sanctum Patri et Filio consubstantialem atque
coaeternum. Haec illi audientes, et se invicem honore
mutuo pravenientes, oritur inter eos sancta contentio,
quis oculis ejus signum beatae crucis imponeret. Vindemialis
vero ac Longinus Eugenium; ille autem e contra
</em><nobr><sub></sub></nobr> <em>eos exorat ut manus imponerent caeco. Quod cum fecissent,
et manus suas super caput ejus tenerent, sanctus
Eugenius crucem super oculos caeci faciens, ait: In nomine
Patris, et Filii, et Spiritus sancti veri Dei, quem
trinum in una aequalitate atque omnipotentia confitemur,
</em><nobr><sub></sub></nobr> <em>aperiantur oculi tui. Et statim ablato dolore, ad
pristinam rediit sanitatem</em> <small>[Note: <nobr><sub></sub></nobr> Hanc caeci historiam memorat Hermanuus Contractus
in Chronico ad annum 483, ubi Longinus
episcopus appellatur <em>Longwinus.</em>]</small>. <em>Manifestissime autem patuit
per hujus caecitatem, qualiter haereticorum episcopus
oculos cordium misero assertionis suae velabat amictu,
ne veram lucem illis liceret fidei oculis contemplari.
O miserum! qui non ingressus per januam, id
est per Christum, qui est janua vera, lupus magis gregi
quam ejus custos effectus, et pacem fidei quam in credentium
cordibus debuerat accendere, pravitate cordis
sui conabatur exstinguere. Sancti vero Dei alia signa
in populis multa fecerunt, et erat vox una populi dicentis:
Verus Deus Pater, verus Deus Filius, verus Deus
Spiritus sanctus, una fide colendus, uno timore metuendus,
eodemque honore venerandus. Nam ea quae
Cirola asserit, falsa esse cunctis est manifestum.</em></p>
<p><nobr><sub></sub></nobr> VIII. <em>Videns autem Honoricus rex assertiones suas
per sanctorum fidem gloriosam</em> <small>[Note: <nobr><sub></sub></nobr> Sic ms. 1. At. Edit., <em>taliter,</em> et Colb., <em>denudatas.</em>]</small> <em>totaliter denudari, nec
erigi sectam erroris, sed potius destrui; fraudemque
pontificis sui in hoc scelere fuisse detectam: sanctos
Dei post multa tormenta, post</em> <small>[Note: <nobr><sub></sub></nobr> Baron., <em>aculeos.</em>]</small> <em>eculeos, post flammas,
post ungulas, jussit interfici. Beatum vero Eugenium
decollari jussit, sub ea specie, ut si in ea hora qua
ensis super cervicem ejus incumbebat, non reverteretur
ad haereticorum sectam, non occideretur, ne eum pro
martyre excolerent Christiani, sed exsilio damnaretur:
quod ita factum esse manifestum est. Nam cum imminenti
morte interrogatus fuisset si mori pro fide catholica</em>
<small>[Note: <nobr><sub></sub></nobr> Colb., <em>disponeret.</em>]</small> <em>destinaret, respondit: Haec enim est sempiterna
vita, pro justitia mori. Tunc suspenso gladio, apud</em>
<small>[Note: <nobr><sub></sub></nobr> Cod. reg., <em>Albanensem.</em>]</small> <em>Albigensem Galliarum urbem exsilio deputatus est,
</em><nobr><sub></sub></nobr> <em>ubi et finem vitae praesentis fecit. Ad cujus nunc sepulcrum
multae virtutes et creberrimae ostenduntur. Sanctum
vero Vindemialem gladio percuti praecepit, quod
et</em> <small>[Note: <nobr><sub></sub></nobr> Mss. 2, <em>impletum est. In hoc autem certamine
Octavianus,</em> etc.]</small> <em>impletum est in hoc certamine. Octavianus vero
archidiaconus et multa millia virorum ac mulierum
hanc fidem asserentium, interempta atque</em> <small>[Note: <nobr><sub></sub></nobr> Ms. 1, <em>necata.</em>]</small> <em>debilitata
sunt. Sed pro amore gloriae nihil erant haec supplicia
confessoribus sanctis, qui in pacis vexati, in multis
bene se noverant disponendos, juxta illud Apostoli</em>
<strong>(Rom. VIII, 18)</strong>: <em>Quia non sunt condignae passiones
hujus temporis ad futuram gloriam, quae revelatur in
nobis</em> <small>[Note: <nobr><sub></sub></nobr> Ed., <em>sanctis.</em>]</small>.</p>
<p>IX. <em>Multi tunc errantes</em> <small>[Note: <nobr><sub></sub></nobr> Eamdem Africanae Ecclesiae cladem deplorat
Felix papa, ut dicemus infra cap. 10.]</small> <em>a fide accipientes divitias
inseruerunt se doloribus multis. Infelix autem quidam
episcopus nomine Revocatus, eo tempore est revocatus
</em><nobr><sub></sub></nobr> <em>a fide catholica. Tunc et sol teter apparuit obscuratus,
ita ut vix ab eo pars vel tertia eluceret, credo namque
pro tantis sceleribus et effusione sanguinis innocentis.
Honoricus vero post tantum facinus, arreptus a daemone,
qui diu de sanctorum sanguine pastus fuerat,
</em><nobr><sub></sub></nobr> <em>propriis se morsibus laniabat, in quo etiam cruciatu
vitam indignam justa morte finivit. Huic</em> <small>[Note: <nobr><sub></sub></nobr> Colb., <em>Hildericus.</em>]</small> <em>Childericus,
successit, quo defuncto Gelisimiris regnum suscepit.
Ipse quoque a republica superatus, vitam principatumque
finivit, et sic regnum decidit Vandalorum.</em></p>
<p>X. <em>Huic cryptae, in qua servabatur sancti Amarandi
corpus, sociatur et ille Honorificianae</em> [Hunericianae]
<em>persecutionis martyr Eugenius, sacerdotalis insulae
maximum decus, quem in hac urbe detrusum exsilio,
vel ipsius, vel sociorum ejus passio narrat. Hic cum
magnis in saeculo polleret virtutibus, et jam victor de
tormentis martyrialibus exstitisset, tempus vocationis
suae, quo accerseretur ad gloriam, Domino revelante
cognovit: illud praecipue quod populis occultabatur,
manifestum noscens, se martyri Amarando socium esse
</em><nobr><sub></sub></nobr> <em>futurum, ad ejus sepulcrum dirigitur, prostratusque
solo diutissime orationem fudit ad Dominum: dehinc
expansis per pavimentum brachii, spiritum coelo direxit,
qui a Christianis collectus, in ipsa qua diximus crypta
sepulturae mandatus est. [Tunc</em> <small>[Note: <nobr><sub></sub></nobr> Quae ansulis inclusa sunt, ex cod. Colb. descripsimus.]</small> <em>omnes qui circa eum
stabant, sua tundentes pectora, dantes mugitus proclamabant:
O mors dira, cur tantos hodie perimis, dum
a nobis aufers sancti nostri praesentiam? Longum est
enarrare per singula, quanta et qualia inibi sine intermissione
almi antistitis Eugenii hactenus cernimus coruscare.
O quanta miracula et quantam dignitatem Dominus
ostendit ad sepulcrum ejus! Aegri veniunt et
sanantur, daemoniaci veniunt et liberantur, leprosi
veniunt et mundantur, elingues veniunt et loquuntur,
febricitantes veniunt et sanantur.]</em></p>
<p><nobr><sub></sub></nobr> XI. <em>Ad cujus festivitatem cum tempore quodam innumeri
populi convenissent, negotia multa in atrio
protulerunt; puella vero una ex habitatoribus loci stationem
adiit, quasi aliquid coemptura, speciemque sibi
aptam aspiciens a negotiatore suscepit, et statim dicto
citius porrectam alteri, negat se accepisse. Negotiator
vero intente aiebat: Mea eam tibi manu protuli, tuque
rimandam sollicite accepisti. Illaque negante, ait negotiator;
Si tibi tanta est pertinacia, avaritia stimulante,
negandi, judicet illud beatus</em> <small>[Note: <nobr><sub></sub></nobr> Colb., <em>confessor.</em>]</small> <em>martyr Eugenius, ad
cujus sepulcrum si cum sacramenti interpositione dixeris
te non accepisse, damni mihi nihil aestimo quod
amisi. At illa pollicita se posse ex hoc exui sacramento,
vadit ocius ad sepulcrum, elevatisque manibus ut juraret,
extemplo membris</em> <small>[Note: <nobr><sub></sub></nobr> Colb., <em>dissoluta diriguit.</em>]</small> <em>dissolutis irriguit, plantaeque
</em><nobr><sub></sub></nobr> <em>ejus infixae sunt pavimento, vox haesit in gutture, tantum
os patulum a sermone nudum hiabat. Quod negotiator
cernens cum reliquo populo, ait: Prosit tibi, inquit,
virgo, haec species quam tulisti mihi. Sufficit tibi
ultio data per hunc pontificem Eugenium. Et hac
</em><nobr><sub></sub></nobr> <em>dicens a loco recessit. Illa vero in hoc tormento diutissime
detenta, tandem martyre jubente locuta; palam
confessa est quod clam latere voluerat.</em></p>
<p>XII. <em>Quid agis, o infelix avaritia! Quid petendis
rebus alienis succumbis mens feminea, non virilis? Ut
quid firmam loricam mentis modica transverberas sagitta
cupiditatis? Quid congregas, o homo, auri rubiginosi
talenta, cum iis arsurus in gehenna? Quid tibi
prosunt peritura lucra, quae aeternae vitae pariunt detrimenta,
juxta illud Domini verbum: Quid prodest homini
si totum mundum lucretur, animae autem suae
</em><nobr><sub></sub></nobr> <em>detrimentum patiatur? aut quam dabit homo commutationem
pro anima sua?</em></p>
<p>XIII. <em>[O fratres dilectissimi, spem in solo Redemptore
figite, et ad aeternam patriam mente transite. Si
enim nihil in hoc mundo amando possidetis, etiam possidendo
cuncta reliquistis, ipse nobis gaudia aeterna
concedat, qui nobis aeternae pacis remedia contulit Jesus
Christus Dominus noster, qui cum aeterno Patre es
Spiritu sancto vivit et regnat in saecula saeculorum
Amen.</em>]</p><p></p>

