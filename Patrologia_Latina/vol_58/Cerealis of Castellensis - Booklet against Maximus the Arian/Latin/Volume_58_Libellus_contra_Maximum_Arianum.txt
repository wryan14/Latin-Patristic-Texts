CAPUT II. </center></h4>
<p>Quod unus Deus Pater, et Filius, et Spiritus sanctus,
sic docetur. Ipse Dominus in lege dicit: <em>Audi,
Israel, Dominus Deus tuus Deus unus est.</em> Et Apostolus
dicit: <em>Nullus est Deus, nisi unus.</em> Item ipse dicit:
<em>unus Deus, una fides, unum baptisma</em> <strong>(Eph. IV)</strong>. Item
apostolus Jacobus dicit: <em>Tu credis quia unus est Deus,
bene facis; et daemones credunt et contremiscunt</em> <strong>(Jac.
II)</strong>. Hanc fidem contremiscunt daemones quam veram
esse noluerunt. Ipse Dominus dicit: <em>Ego sum Deus
et non est alius praeter me.</em> Item in psalm. XXVII: <em>Quis
Deus praeter Dominum, aut quis Deus praeter Deum
</em><nobr><sub></sub></nobr> <em>nostrum?</em> Et ipsi confitentur quia et Filius Deus est.
Ostendant mihi quomodo unus est, nisi quia Pater,
et Filius, et Spiritus sanctus unus est.</p>
<br> <h4><center>CAPUT III. </center></h4>
<p>Quomodo miserit Pater Filium, sic docetur: Missio
Filii incarnatio est Filii; testificatur apostolus Paulus
et quis missus sit, utrum Filius Dei, an Filius
<nobr><sub></sub></nobr> hominis, dicens: <em>Misit Deus Filium suum, factum ex
muliere, factum sub lege, ut eos qui sub lege erant redimeret</em>
<strong>(Gal. IV)</strong>. Ergo qui ex muliere factus est, ipse
missus qui est, etiam sub lege fuit, sicut dixit; nam
Deus condidit legem. Item ipse apostolus dicit de
Christo: <em>Semetipsum exinanivit formam servi accipiens</em>
<strong>(Philip. II)</strong>. Quando semetipsum exinanivit, tunc semetipsum
misit; nam et ipse Filius dicit: <em>Ego veni
quaerere et salvare quod perierat.</em> Hic non dicit, missus
sum, sed <em>veni.</em> Nam et Spiritus sanctus misit eum,
sicut scriptam, ipso docente, est in Isaia propheta:
<em>Et nunc,</em> inquit, <em>Dominus misit me, et Spiritus ejus</em>
<strong>(Isai. XLVIII)</strong>. Item dicit ipse Filius: <em>Spiritus Domini
super me, propter quod unxit me, evangelizare pauperibus
misit me,</em> etc. Ergo major est Spiritus sanctus
<nobr><sub></sub></nobr> Filio, si major est qui mittit, quia Spiritus sanctus
misit Filium Dei. Deus utique ubique est, quia ait:
<em>Coelum et terram ego impleo.</em> Et alibi dicit: <em>Coelum
mihi sedes est, terra autem scabellum pedum meorum.</em>
Quomodo igitur mittitur Filius? aut quomodo mittit
Pater, si in coelo et in terra ubique unus est Deus?
Item audi ubi non solum aequales ab aequalibus, sed
et majores mittantur a minoribus, sicut legimus angelum
esse missum a Tobia, et Christus missus est
a Pilato ad Herodem. Nunquid humiliavit se angelus,
quia perrexit quo missus est a Tobia? aut humiliavit
se Christus, qui a Pilato missus est ad Herodem? Vis
scire, quia ubique est Filius, nec est ubi mittatur, audi
quid dicit ipse Filius: <em>Nemo ascendit in coelum, nisi
qui descendit de coelo; Filius hominis, qui est in coelo.</em>
<nobr><sub></sub></nobr> Non enim dixit, qui fuit in coelo, sed <em>qui est in coelo,</em>
et tamen in terra loquebatur; sed et in terra tunc
homo fuit et Deus. Nam si Deus non fuit in terra,
quomodo angeli illi ministrabant, sicut scriptum est:
<em>Et discessit diabolus, et venerunt angeli, et ministrabant
ei</em> <strong>(Joan. XVII)</strong>.</p>
<br> <h4><center>CAPUT IV. </center></h4>
<p>Quomodo clarificet Pater Filium, sic docetur. Nam
et Filius clarificat Patrem, sicut scriptum est in Evangelio
dicente ipso Filio ad Patrem: <em>Ego te clarificavi
super terram.</em> Iterum ipse Filius dicit: <em>Pater, clarifica
Filium tuum, ut et Filius tuus clarificet te.</em> Et ipse
Spiritus sanctus clarificat Filium, quia scriptum est:
<em>Ipse me clarificabit, quia de meo accipiet, et annuntiabit
vobis.</em> Si ergo clarificat Spiritus sanctus Filium,
<nobr><sub></sub></nobr> nunquam major est Filio Spiritus sanctus. Et ipse
Filius dicit in psalmo: <em>Sacrificium laudis honorificabit
me.</em> Ergo sacrificium laudis holocaustum passionis
accipitur; in passione ergo clarificatur homo, nam
Deus semper est gloriosus. Vis scire quia non solum
semper gloriosus fuit Filius, sed et Deus gloriae fuit et
est, apostolus Paulus dicit de Judaeis: <em>Si enim cognovissent,
nunquam Dominum gloriae crucifixissent.</em> Nunc
ergo qui mori potuit, ipse et glorificari potuit, homo
tantum. Nam audi quid dicat ipse Filius, quomodo se
ipse sanctificat: <em>In veritate,</em> dicens, <em>sanctifico meipsum.</em></p>
<br> <h4><center>CAPUT V. </center></h4>
<p>Quod omnipotens est Filius, sic docetur. In Salomone
legitur: <em>Omnipotens sermo tuus, Domine, exiliens
</em><nobr><sub></sub></nobr> <em>a regalibus sedibus tuis, in mediam exterminti
terram prosilivit</em> <strong>(Sap. XVIII)</strong>. Ergo et rex est qui
regales obtinet sedes. Item in Apocalypsi: <em>Haec dicit
Filius Dei, qui est et qui fuit omnipotens Deus,</em>
In Evangelio: <em>Omnia quaecunque Pater facit, haec et
Filius similiter facit</em> <strong>(Joan. V)</strong>. Item in Evangelio:
<em>Sicut Pater suscitat mortuos et vivificat, sic Filius quos
vult vivificat.</em> In Isaia Filius dicit: <em>Ecce ego mittam
manum meam super vos et depraedubuntur qui depraedaverunt
vos, et scietis quia Dominus omnipotens sum,
et qui misit me Dominus omnipotens est.</em></p>
<p>Jeremias propheta dicit: <em>Magnus est, et non habet
finem, excelsus et immensus hic Deus noster; et non est
alius.</em> Et ut appareat de Christo dici, sequitur: <em>Postea
in terris visus est, et cum hominibus conversatus est.</em>
<nobr><sub></sub></nobr> Item Apostolus: <em>Nos autem,</em> inquit, <em>praedicamus Christum,
Dei virtutem, et Dei sapientiam.</em> Item ipse cum
de Judaeis loquitur: <em>Quorum patres,</em> inquit, <em>et ex quibus
Christus secundum carnem, qui est super omnia
Deus benedictus in saecula.</em> Amen.</p>
<br> <h4><center>CAPUT VI. </center></h4>
<p>Quare dixerit Filius: <em>Pater major me est,</em> vel quaro
dictum sit quod Pater tradidit Filium suum, docetur,
Scriptum est in psalmo, Filio dicente ad Patrem:
<em>De ventre matris meae Deus meus es tu</em> <strong>(Psal. XXI)</strong>.
Ergo de ventre matris est Deus ejus Pater, et ideo
major est Pater. Item ipse Filius in psalmo dicit: <em>O
Domine, ego servus tuus, ego servus tuus et filius ancillae
tuae</em> <strong>(Psal. CXV)</strong>, id est Mariae. Ipse est servus,
et inde major est Pater. Item: <em>Deus, Deus meus, respice
</em><nobr><sub></sub></nobr> <em>in me: quare me dereliquisti</em> <strong>(Psal. XXI)</strong>? Et iterum:
<em>Salvum me fac ex ore leonis.</em> Haec ad hominem
pertinent; nam et ipse ait: <em>Potestatem habeo ponendi
animam meam, et potestatem habeo iterum sumendi
eam; nemo eam tollit a me, sed ego pono eam a me, et
iterum sumo eam</em> <strong>(Joan. XX)</strong>. In psalm.: <em>Ego dormivi
et somnum cepi, et resurrexi, quia Dominus suscepit
me.</em> Et Apostolus, quia se ipse Filiu tradidit, sic ait:
<em>Qui me dilexit,</em> inquit, <em>et tradidit semetipsum pro me.</em>
Item ipse Apostolus: <em>Qui dilexit,</em> inquit, <em>Ecclesiam
suam, et tradidit semetipsum pro ea, mundans eam lavacro
aquaem verbo.</em> Item in Epistola Paulus ad Ephesios:
<em>Sicut et Christus,</em> inquit, <em>dilexit nos et tradidit
semetipsum pro nobis.</em> Item in psalmo ipse dicit: <em>Ut
faciam voluntatem tuam, Deus meus, volui.</em> Homo dicit
<nobr><sub></sub></nobr> in psalmo: <em>Deus meus,</em> quomodo superius dixit:
<em>De ventre matris meae Deus meus es tu.</em> Et tamen postea
sequitur, quando dixit: <em>Ut faciam voluntatem
tuam, Deus meus,</em> adjunxit, <em>voluit;</em> quia voluit, fecit:
ipse enim est de quo dicatur: <em>Omnia quaecunque voluit
fecit.</em> Ipse nasci voluit, ipse mori voluit, ipse omnia
pati voluit, et esurire, et sitire, et lassari, et tamen
secundum hominem. Nam vis scire qualis sit Filius
Dei? Isaias dicit: <em>Deus aeternus, qui fecit aeterna terrae,
non laboravit neque exuriit,</em> etc.; de Filio dicit, de
quo dictum est: <em>Omnia per ipsum facta sunt.</em> Nam
Deus nihil mali, ac laboris pati potuit, cui dicitur in
psalmo XX: <em>Non accedent ad te mala, et flagellum non
approvinquabit tabernaculo tuo.</em></p>
<br> <h4><center>CAPUT VII. </center></h4><nobr><sub></sub></nobr> 
<p>De libera Filii potestate sic docetur. In Evangelio
dicit: <em>Pater, volo ut ubi ego sum, et isti sint mecum</em>
<strong>(Joan. XVII)</strong>. Non dixit, peto. Non dixit in Evangelio
ad leprosum, peto, sed <em>volo, mundare</em> <strong>(Matth. VIII)</strong>.
Item in Evangelio ad Petrum, dum se peteret ut ambularet
super aquam, ait Jesus: <em>Veni.</em> Non rogavit,
sed <em>veni</em> dixit. Item ad Chananaeam mulierem dixit:
<em>Non sum missus nisi ad oves quae perierunt domus
Israel</em> <strong>(Matth. XV)</strong>. Gentilis erat mulier, tamen quia
voluit, praestitit beneficium et sanavit filiam ejus, ad
quam se missum non esse dixerat. Non enim ad gentes,
sed ad Judaeos erat destinatus Christus; tunc
dixit: <em>O mulier, magna est fides tua, fiat tibi sicut vis.
Et sanata est filia ejus ex illa hora.</em> Ad quam se missum
<nobr><sub></sub></nobr> non esse dixerat, quare concedebat beneficium
ei? Ergo vides quia quae voluit fecit, non quae alius
imperavit. Item in psalmo de Christo dicit: <em>Omnia
quaecunque Dominus voluit fecit in coelo, et in terra,
in mari et omnibus abyssis.</em> Non dixit, quaecunque petivit.</p>
<br> <h4><center>CAPUT VIII. </center></h4>
<p>Contra id quod dicit: Major est qui generat, minor
est qui generatur. Haec temporibus cognoscuntur,
in Christo autem nulla sunt tempora, per quem omnia
facta sunt. Non est enim ex tempore sempiternus,
qui ante tempora noscitur generatus, sicut legimus
quia Adam a nullo genitus est, et tamen ipse
et filius ejus ambo erant pares et aequales, quia ambo
erant homines. Major et minor temporibus fiunt,
<nobr><sub></sub></nobr> quia unus senescit, et alius crescit. Sed apud Deum
nunquam fuerunt tempora.</p>
<p>Ipsa enim tempora per Filium facta sunt, et nihil in
Deo temporale est. Tolle ergo tempora, et ostende
mihi majorem et minorem. Quemadmodum minor sit
Filius non solum Patre suo, sed et angelis, apostolus
Paulus ad Hebraeos de ipso dicit: <em>Nunc,</em> inquam,
<em>modico minus ab angelis minoratum vidimus Jesum.</em>
Quare? Sequitur: <em>Propter passionem mortis</em> <strong>(Hebr. II)</strong>.</p>
<br> <h4><center>CAPUT IX. </center></h4>
<p>Contra id quod dicunt; Auctor est qui generat, vident
principium. Patri non est auctoritas, ubi voluntas
nulla est. Pater enim nec volens nec nolens genuit,
sed natura. Nam si volens genuit, ergo ipsa
voluntas Patris Filius est, sicut legimus. Quia ipse
<nobr><sub></sub></nobr> est verbum et virtus et sapientia; ipse est et voluntas
Patris. Si aliquando non fuit Filius, aliquando non
fuit Pater, quia Pater esse non potuit, si Filium non
habuisset. Sed sicut Pater aeternus est, ita et Filius
aeternus est, de quo scriptum est: <em>In principio erat
Verbum, et Verbum erat apud Deum; et Deus erat
Verbum, hoc erat in principio apud Deum</em> <strong>(Joan. I)</strong>.
Non capitur tempore, non habet initium, nec includitur
saeculis. Et in psalmo dicit Filius ad Patrem:
<em>Ego semper tecum sum.</em> Si enim semper cum Patre
fuit Filius, quomodo auctor est Pater, qui ante nunquam
fuit? Item de ipso dicitur, <em>Priusquam fierent
montes, et fingeretur terra, et orbis terrae, a saeculo
usque in saeculum tu es.</em> Si igitur voluntas est Patris
<nobr><sub></sub></nobr> Filius, dicatur mihi quom do auctor est Pater, sine
quo nunquam fuit Filius, quia Pater sine voluntate
esse non potuit? Quod dicitur Pater, propter Filium
dicitur, et ille Deus dicitur de Deo. Sed quia dixit
Filius, et quod dicitur Filius, propter Patrem dicitur.
Nam <em>Ego in Patre, et Pater in me,</em> non separatur,
sed ideo unus est Deus. Sed si minor est Filius a Patre,
quare dixit <em>Pater in me est?</em> Nunquam majorem
potest capere minor.</p>
<br> <h4><center>CAPUT X. </center></h4>
<p>Contra id quod dicunt Patrem imperasse Filio ut
faceret creaturam, respondetur. Cum utique et ipse
Pater fecerit, nam scriptum est: <em>Faciamus hominem
ad imaginem et similitudinem nostram</em> <strong>(Gen. I)</strong>. Ubi
ostenditur pariter operatos, ut unum Deum esse
<nobr><sub></sub></nobr> monstraret. Sequitur Scriptura: <em>Et fecit Deus hominem
ad imaginem et similitudinem suam.</em> Non dixit fecerunt
dii, cum dixisset <em>faciamus hominem;</em> sed dixit:
<em>Deus fecit hominem ad imaginem et similitudinem
sua.</em> Item si Pater non fecit creaturam, et quomoda
dicit Filius: <em>Pater meus usque modo operatur, et ego
operor?</em> Item si Pater non fecit creaturam, et quomodo
dicunt apostoli ad Patrem: <em>Tu es, Domine, qui
fecisti coelum et terram, mare et omnia quae in eis sunt,
qui per os sancti pueri tui David dixisti: Quare fremuerunt
gentes, et populi meditati sunt inania? Astiterunt
reges terrae, et principes convenerunt in unum adversus
Dominum, et adversus Christum ejus</em> <strong>(Psal. II)</strong>.
<em>Convenerunt enim in veritate in civitate ista super sanctum
puerum tuum Jesum Christum, quem unxisti, Herodes
</em><nobr><sub></sub></nobr> <em>et Pontius Pilatus cum gentibus, et toto Israel,
et fecerunt sicut manus tua et consilium tuum praefinierat</em>
<strong>(Act. IV)</strong>. Ergo de Christo loquebantur ad Patrem,
qui dicebant: <em>Tu es, Domine, qui fecisti coelum
et terram, mare et omnia quae in eis sunt.</em> Lege in Actibus
Apostolorum, et invenies de Filio dici ad Patrem
istam sententiam.</p>
<br> <h4><center>CAPUT XI. </center></h4>
<p>Quia Deus est Spiritus sanctus, sic docetur. Petrus
ad eum qui subtraxerat de pretio villae dixit: <em>Quid
est quod implevit Satanas cor tuum mentiri Spiritui
sancto?</em> Et postmodum adjunxit: <em>Non es mentitus
hominibus, sed Deo</em> <strong>(Act. V)</strong>. Item in Actibus Apostolorum
scribitur, Petro cogitante et haesitante de visu,
dicit Spiritus sanctus: <em>Ecce viri quaerunt te; exsurge,
</em><nobr><sub></sub></nobr> <em>et descende, et vade cum illis nihil dubitans, quia ego
illos misi ad te. Et veniens Petrus ad Cornelium dixit:
In veritate scio quia non est personarum Deus acceptor</em>
<strong>(Act. X)</strong>. Ad gentilem enim missus ab Spiritu
sancto, quia adhuc gentibus non praedicabatur Evangelium,
sed solis Judaeis. Item in Evangelio: <em>Jesus
autem Spiritu sancto plenus regressus est a Jordane.</em>
An non est Deus qui implet Deum? Ergo Deus erat
in Christo, quo plenus est regressus a Jordane. Item
Apostolus: <em>Nescitis quia corpora vestra templum in
vobis est Spiritus sancti?</em> Secutus est: <em>Glorificate ergo
Deum in corpore vestro.</em> Item in Salomone: <em>Spiritus
Domini replevit orbem terrarum.</em> Item Esaias propheta:
<em>Et Dixit Dominus ad me: Vade, die populo huic,
</em><nobr><sub></sub></nobr> <em>Aure audietis, et non intelligetis,</em> etc. Quem dicit Deum
Esaias, ipsum dicit Spiritum sanctum Apostolus. Si
Deus spiritus est, quomodo Spiritus sanctus Deus
non est; si non est Deus Spiritus sanctus, quomodo
dicit apostolus Paulus: <em>Divisiones autem donationum
sunt, idem autem Spiritus; et divisiones operationum
sunt, unus autem Deus, qui operatur omnia in omnibus,
qui dividit propria unicuique prout vult</em> <strong>(I Cor.
XII)</strong>? Ipse est Spiritus sanctus, de quo dicit propheta
Esaias: <em>Spiritus,</em> inquam, <em>sapientiae et intellectus,
consilii et fortitudinis, scientiae et pietatis, et timoris
Domini.</em></p>
<br> <h4><center>CAPUT XII. </center></h4>
<p>Quia et creator est Spiritus sanctus, sic docetur.
In Job legimus: <em>Spiritus divinus est qui fecit me.</em> In
<nobr><sub></sub></nobr> psalmo: <em>Emitte spiritum tuum et creabuntur</em> <strong>(Psal.
CIII)</strong>. In Evangelio: <em>Inventa est Maria habens de Spiritu
sancto.</em> Cui fuerat dictum: <em>Spiritus sanctus superveniet
in te, et virtus Altissimi obumbrabit tibi</em> <strong>(Matth.
I)</strong>. In psalmo: <em>Verbo Domini coeli firmati sunt, et Spiritu
oris ejus omnis virtus eorum</em> <strong>(Psal. XXXII)</strong>. Si in
utero virginis Spiritus sanctus Filium Dei fecit, quid
Deo defuit quod non creavit? In Evangelio: <em>Si quis
non renatus fuerit ex aqua et Spiritu sancto, non potest
videre regnum Dei.</em> Amplius est enim regenerare
quam creare: ecce Spiritus sanctus regenerat, quando
in baptismo renascimur per ipsum.</p>
<br> <h4><center>CAPUT XIII. </center></h4>
<p>Quia vivificator est Spiritus, sic docetur. Apostolus
dicit: Littera occidit, Spiritus autem vivificat <strong>(I Cor.
<nobr><sub></sub></nobr> III)</strong>. Item in Evangelio: <em>Spiritus est qui vivificat,
caro autem non prodest quidquam</em> <strong>(Joan. VI)</strong>. In Ezechiele
ad ossa arida filiorum Israel mandatur et dicitur,
per prophetam: <em>Dabo Spiritum meum in vobis,
et vivetis.</em> Item Apostolus dicit: <em>Si autem Spiritus
ejus qui suscitavit Jesum Christum a mortuis
habitat in vobis, vivificabit et mortalia corpora vestra
per habitantem Spiritum ejus in vobis</em> <strong>(Rom.
VIII, 11)</strong>. Ergo mortalia corpora vivificantur a Spiritu
sancto.</p>
<br> <h4><center>CAPUT XIV. </center></h4>
<p>Quia et ipse propriae potestatis et voluntatis sit, et
omnipotens sit Spiritus S. sic docetur. Apostolus dicit:
<em>Alii datur manifestatio Spiritus ad utilitatem, alii
datur per Spiritum sermo sapientiae, alii sermo scientiae
</em><nobr><sub></sub></nobr> <em>secundum eumdem Spiritum, alii fides in eodem
Spiritu, alii donatio curationum in uno Spiritu, alii
operationes sanitatum, alii prophetia, alii judicatio spirituum,
alii genera linguarum: haec autem omnia operatur
unus atque idem Spiritus, dividens propria unicuique
prout vult</em> <strong>(I Cor. XII)</strong>.</p>
<p>Ecce quod operatur unus atque idem Spiritus ut
vult, non quae ei imperantur. Ipse Dominus in Evangelio
dicit: <em>Spiritus ubi vult spirat</em> <strong>(Joan. III)</strong>. In
Actibus Apostolorum jubet Spiritus Philippo ut se
eunucho Candacis reginae conjungeret. Item Spiritus
dicit: <em>Segregate mihi Barnabam et Paulum in opere
sancto, quo vocavi illos.</em> Ecce Spiritus sanctus segregat
apostolos et vocat. Item de apostolis: <em>Tentabant
</em><nobr><sub></sub></nobr> <em>ire in Bithyniam, et non eos passus est Spiritus sanctus.</em>
Ecce apostolis imperat. Item in Salomone dicit: <em>Spiritus
sanctus</em> mihi <em>Sapientia,</em> id est in Christo. <em>Spiritus
S. unicus, multiplex, subtilis, immobilis, incoinquinatus,
certus, securus, amans bonum, omnia potens,
omnia praesciens, et qui capiat omnes spiritus intelligibiles,
mundus subtilis.</em> Ecce qualis est Spiritus S. Item
in Evangelio: <em>Et regressus est Jesus in virtute Spiritus
in Galilaeam.</em> In virtute Spiritus ambulat Christus.
Item in Actis Apostolorum legimus: Quia loquebantur
apostoli quemadmodum dabat eis pronuntiatio.
Spiritus dabat apostolis quemadmodum loquebantur.
Item apostolus Paulus ostendit quae tribuat Spiritus
sanctus dicens: <em>Fructus autem Spiritus est, caritas,
gaudium, pax, longanimitas, benignitas, bonitas, fides,
</em><nobr><sub></sub></nobr> <em>mansuetudo, continentia</em> <strong>(I Joan. IV)</strong>. Et legimus in
Joanne apostolo: <em>Quia Deus caritas est.</em> Si Deus caritas,
qualis est Spiritus sanctus, cujus est ipsa caritas?
Sic enim habes supra: Quia <em>fructus Spiritus</em>
sancti <em>est caritas</em> <strong>(I Joan. IV)</strong>.</p>
<br> <h4><center>CAPUT XV. </center></h4>
<p>De Trinitate et Verbi divinitate. Si Trinitas non
est, quare dictum est: <em>Ite, baptizate omnes gentes,
in nomine Patris, et Filii, et Spiritus sancti?</em> Si unitas
non est, quare in uno nomine dictum est, et non in
nominibus? Si Trinitas non est, quare dicit Dominus:
<em>Ego sum Deus Abraham, Deus Isaac, et Deus
Jacob?</em> Si unitas non est, quare dicit tertio <em>Deus,</em>
et non pariter Deos appellavit? Si Trinitas non est,
quare dicunt in Esaia Seraphim laudantia; <em>Sanctus,
</em><nobr><sub></sub></nobr> <em>Sanctus, Sanctus, Dominus Deus Sabaoth</em> <strong>(Esai. VI)</strong>.
Ubi et Trinitatem ostendunt et unitatem, quia <em>Deum</em>
dicuat et non deos. Si Trinitas non est, quare dicit
Apostolus: <em>Ex ipso, et per ipsum, et in ipso sunt omnia.</em>
Aut si Trinitas non est aut unitas, quare sequitur,
<em>ipsi, gloria,</em> et non ipsis gloria, si plures sunt
dii? Quod si de Patre hoc volunt aliqui accipere,
ergo non calumnientur Filio, quoniam sicut Pater
Filium, sic per Filium facta sunt omnia. Itaque Deus
non numeratur, non augetur, non indiget, quia non
minuitur. Si Deus est utique Filius, non admittit ista
in se, nam ipse dicit ad diabolum tentantem: <em>Non
tentabis Dominum Deum tuum</em> <strong>(Matth. IV)</strong>. Et Thomas
apostolus dicit, cum palparet loca vulnerum
ejus: <em>Dominus meus et Deus meus.</em> Inseparabilis
<nobr><sub></sub></nobr> quippe est Trinitas. Neque enim locutus est ubi non
sit. Pater, et Filius, et Spiritus sanctus, ubique simul
sunt, nec separantur locis, quia non est corporeus
Deus, nec numeratur Deus, quia non subjicitur
numeris, Deus igitur noster unus est. Num cum Pater,
et Filius, et Spiritus sanctus sit, nemo Christianus
tres Deos poterit dicere, quia in nullo a se divina
distat natura. Numerus siquidem ordinem sufficit,
aequalitas non amittit, alter enim primum sequitur,
alteri tertius applicatur. Sed cum gradus fieri non
possint ex paribus qui subdi possint quemadmodum
numeratur, unus ergo erit, quia non habet secundum,
secundus quippe minoris ordinem tenet, et minor
alterum facit, alter posteriorem indicat, posterior
<nobr><sub></sub></nobr> imparem signal. Remove distantiam, et quod numeres
non habebis. Propheta dicit: <em>Sapientiae ejus non
est numerus.</em> Si sapientia ejus non numeratur, quomodo
Filius numeratur, qui est Sapientia Patris, sicut
Apostolus dicit? Quare post Patrem secundus dicitur
Filius, cum sapientia non numeretur, quia est
sapientia Patris.</p>
<br> <h4><center>CAPUT XVI. </center></h4>
<p>Quia invisibilis est Filius, sic docetur: <em>Nemo novit
Filium nisi Pater, neque Patrem quis novit nisi Filius,
et cui voluerit Filius revelare.</em> In Apostolo de Christo
scriptum est: <em>Hic invisibilis primogenitus totius creaturae.</em>
Item: <em>Christus Jesus venit in hunc mundum
peccatores salvos facere, quorum primus ego sum; sed
ideo misericordiam consecutus sum, ut in me primo
</em><nobr><sub></sub></nobr> <em>ostenderet Christus Jesus omnem longanimitatem in
formationem eorum qui credituri sunt illi in vitam aeternam:
regi autem saeculorum immortali, invisibili,
soli Deo honor et gloria in saecula saeculorum.</em> Invisibilis
est ergo Filius, qui venit peccatores salvos facere.
Si videtur Filius, videtur et Pater, quoniam
scriptum est: <em>Qui me videt, videt et Patrem.</em></p>
<br> <h4><center>CAPUT XVII. </center></h4>
<p>Contra id quod dicunt: ex Patre per Filium in
Spiritu sancto esse omnia. Audi quia non solum ex
Patre, sed et ex Filio, et Spiritu sancto facta omnia
invenies dictum. Apostolus ad Ephesios sic dicit de
Filio: <em>Veritatem autem facientes in caritate augeamur
in illo per omnia, qui est caput Christus, ex quo totum
corpus connexum et compactum.</em> Ecce ex Filio: audi
<nobr><sub></sub></nobr> et ex Spiritu sancto: <em>Si quis non renatus fuerit ex
aqua et Spiritu sancto, non potest videre regnum Dei.</em>
Et iterum in Evangelio legitur: <em>Sic est omnis qui
natus est ex Spiritu.</em></p>
<br> <h4><center>CAPUT XVIII. </center></h4>
<p>Contra id quod dicunt: Quia Pater perhibet testimonium
Filio. Ipse Christus dicit in Evangelio: <em>Ego
sum qui testimonium perhibeo de me.</em> Ergo ipse testificatur
de se. Prophetae perhibuerunt Filio testimonium,
nunquid majores sunt prophetae Filio? Apostoli
perhibuerunt testimonium Filio, nunquid majores
sunt apostoli Filio Dei? Sed cum ostenderim
quia ipse sibi perhibuit testimonium, non erit quod
ab adversariis respondeatur: <em>Ego sum,</em> inquit Filius,
<em>qui testificor de me.</em></p>
<br> <h4><center>CAPUT XIX. </center></h4><nobr><sub></sub></nobr> 
<p>Contra id quod dicunt: Quare prius Pater, deinde
Filius nominatur. Audi et Filium priorem nominari
a Patre. Apostolus dicit ad Galatas: <em>Non ab hominibus,
neque per hominem, sed per Jesum Christum et
Deum Patrem.</em> Item ad Thessalonicenses ipse dicit:
<em>Ipse autem Dominus noster Jesus Christus et Deus Pater
noster, qui dilexit nos, et dedit consolationem aeternam,</em>
etc. Ecce prior est Filius nominatus. Audi et
Spiritum sanctum priori loco nominari. Apostolus
dicit. <em>Unum corpus et unus Spiritus, sicut vocati estis
in una spe vocationis vestrae, unus Deus, una fides,
unum baptisma, unus Deus et Pater omnium.</em> Ecce
prius Spiritum, et postea Patrem nominavit. Sed dico,
<nobr><sub></sub></nobr> nunquid quia legimus in Levitico proprio loco
sub una sententia nominatum Jacob, secundo Isaac,
tertio Abraham, ideo dicendum est meliorem fuisse
Jacob ab Isaac, aut majorem Isaac Abraham patre
suo, sicut enim scriptum est: <em>Et memorabor testamenti
Jacob, dicit Dominus, et testamenti Isaac, et testamenti
Abraham.</em> Hominibus non praejudicatis, taxatio
Deo praejudicium cur infert, si forte alicubi prior
taxatur Pater a Filio, aut Filius a Spiritu sancto
priori loco a Patre taxatum.</p>
<br> <h4><center>CAPUT XX. </center></h4>
<p>Contra id quod dicunt: Pater illi omnia subjecit.
Apostolus ad Corinthios dicit de Filio: <em>Oportet,</em> inquit,
<em>illum regnare, donec ponat omnes inimicos suos
sub pedibus suis</em> <strong>(Cor. XV)</strong>. Et ad Philippenses: <em>Unde
</em><nobr><sub></sub></nobr> <em>etiam exspectamus Dominum Jesum Christum Salvatorem
nostrum; qui transfigurabit corpus humilitatis nostrae
conformans corpori gloriae suae secundum operationem,
ut possit sibi subjicere omnia</em> <strong>(Philip. I)</strong>. Item
Apostolus dicit, quia Filius tradet regnum Deo Patri
suo; scriptum est enim de Christo: <em>Cum tradiderit
regnum Deo et Patri.</em> Ergo major est Filius a Patre,
quia ipse tradet Patri suo regnum? Haec sunt quae
tantisper commemorare potui et decerpsi; multa autem
praetermissa sunt impedimento velocitatis, quae
legens poterit invenire. Hoc tantum lector teneat,
Dominum Deum minime numero subjacere, minime
separari: quod enim minimum est, Deus non est:
sed quod Deus est, Filius, et Spiritus sanctus uterque
perfectus [<em>professus</em>] est. Haec est autem vera
<nobr><sub></sub></nobr> perfectio, quam non subjicit alterius comparatio,
nec remanet quod possit accrescere. Deus spiritus
est, non caro; intellectus est, non est globatio;
internum lumen est, non materies circumfusa. Ideo
non dividitur Pater, et Filius, et Spiritus sanctus,
quia non est talis, qui se paret incidi; et tamen Pater,
Pater est; Filius, Filius est; Spiritus sanctus,
Spiritus sanctus est; et ubique sine invicem non
sunt: quia unus est qui intelligi potest, separari non
potest. Non sunt conglobati, quia non sunt velut
aerei; non sunt divisi, quia sine invicem non sunt.
Haec est vera et catholica fides, quam Christus docuit
et tradidit, apostoli docuerunt, et omnes sancti
patriarchae et prophetae fideliter cecinerunt. Propositionibus
tuis juvante Patre, et Filio, et Spiritu
<nobr><sub></sub></nobr> sancto, de Novo et Veteri Testamento respondi, nunc
vero pro catholica, quae ubique est fide, alia testimonia
proposui, quibus respondere debeas. In libro
Sapientiae: quia sicut Deus sapientia, quae est Filius
Dei, sic et Spiritus sanctus novit consilia Patris.
In eodem libro: quia omnipotens est Filius, per
quem facta sunt omnia. In eodem libro: quia Spiritus
sanctus etiam Filius, qui dicitur virtus Dei. In
eodem libro dicitur de Spiritu sancto, qui incorruptibilis
est. In eodem libro: secundum formam susceptae
humilitatis visibilem dicit Christum, secundum
formam vero deitatis non visibilem, sed invisibilem
pronuntiat. Quod enim videtur, homo, quod
non videtur, Deus agnoscitur. In eodem libro dicitur
<nobr><sub></sub></nobr> quia Filius Dei de substantia est Patris. In Cantico
Canticorum, ubi Christum dicit es e Regem, cum
ad eum Ecclesia loquitur. In Ecclesiastico: quia innumerabilis
est magnitudo Dei. Unde docetur quia
blasphemi sunt qui Trinitatem separando, ac gradibus
et numeris credunt esse suadendam. In psalmo
CXVII similiter de Sapientia, quae est Filius Dei, sic et
Spiritus sanctus novit consilia Patris: <em>Consilium autem
tuum quis scit, nisi tu dederis Sapientiam, et miseris
Spiritum de altissimis?</em> In eodem libro quia omnipotens
est Filius, per quem facta sunt omnia: <em>Non enim,</em> inquit,
<em>impossibilis erat omnipotens manus tua, quae creavit
omnia, et orbem terrarum ex materia informi.</em> In eodem
libro: quia Spiritus sanctus etiam Filius est: dispersi
per Spiritum sanctum virtutis tuae persecutionem
<nobr><sub></sub></nobr> passi ab ipsis factis suis. In eodem libro de Spiritu
sancto quia incorruptibilis est: <em>Incorruptibilis enim
Spiritus tuus in omnibus est.</em> In eodem libro, ubi secundum
formam susceptae humilitatis visibilem dicit
Christum, secundum formam vero deitatis non visibilem,
sed invisibilem pronuntiat dicens: <em>Videntes
illum quem olim negabant, Deum agnoverunt verum.</em>
In eodem libro: quia Filius Dei de substantia est
Patris: <em>Pro quibus angelorum esca cibasti populum
tuum, et paratum panem de coelo praestitisti illis sine
labore, omne delectamentum in se habentem, et omnis
saporis suavitatem; substantiam enim tuam et dulcedinem
quas in Filio habeas ostendebas.</em> In Evangelio
secundum Joannem: quia invisibilis est Spiritus sanctus:
<nobr><sub></sub></nobr> <em>Spiritus veritatis, quem mundus non potest accipere,
quia mundus non videt eum, nec cognoscit eum:
vos autem cognoscitis eum, quia apud os manebit, et
in vobis erit.</em> In Canticis Christum dicit esse Regem;
cum Ecclesiam loquitur: <em>Introduxit me rex in cubiculum
suum, exsultemus et jucundemur in te.</em> Item similitudines
auri faciemus tibi cum distinctionibus
argenti, quousque rex sit in recubitu suo. In Ecclesiastico:
quia innumerabilis est magnitudo Dei. Unde
docetur quam blasphemi sint in Trinitatem Dei qui
separando gradibus ac numeris suadenda aestimant:
et quis investigavit magnitudinis ejus imperium, et
magnitudinem ejus quis denumeravit? In psalmo XXVII,
similiter de Sapientia, quae est Filius Dei, dictum
est: quia sapientiae ejus non est numerus: <em>Magnus
</em><nobr><sub></sub></nobr> <em>Dominus noster, et magna virtus ejus, et sapientiae
ejus non est numerus.</em> Propositionibus istis Maximinus
Arionita nihil valens ad respondendum, differebat de
die in diem. Cerealis vero dixit illi, qui intererat,
cui erat injunctum: Propositis ab eo quaestionibus
adjuvante Deo respondi, cur meis propositionibus
non respondet? Supra memoratum igitur Maximinum,
cui erat injunctum, cum conveniret, tacuit. Et
ait Cereali: Vade tibi in propriam Ecclesiam, quia
conventus a me Maximinus noluit respondere, hinc
intelligitur quia non valuit, ubi tacuit, et tuis propositionibus
respondere noluit. Jam inter vos Deus
audit.<span class="text-blue-600 font-bold"