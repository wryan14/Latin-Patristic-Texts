CAPUT XIII. 
Quia vivificator est Spiritus, sic docetur. Apostolus
dicit: Littera occidit, Spiritus autem vivificat (I Cor.
 III). Item in Evangelio: Spiritus est qui vivificat,
caro autem non prodest quidquam (Joan. VI). In Ezechiele
ad ossa arida filiorum Israel mandatur et dicitur,
per prophetam: Dabo Spiritum meum in vobis,
et vivetis. Item Apostolus dicit: Si autem Spiritus
ejus qui suscitavit Jesum Christum a mortuis
habitat in vobis, vivificabit et mortalia corpora vestra
per habitantem Spiritum ejus in vobis (Rom.
VIII, 11). Ergo mortalia corpora vivificantur a Spiritu
sancto.