CAPUT XVIII. 
Contra id quod dicunt: Quia Pater perhibet testimonium
Filio. Ipse Christus dicit in Evangelio: Ego
sum qui testimonium perhibeo de me. Ergo ipse testificatur
de se. Prophetae perhibuerunt Filio testimonium,
nunquid majores sunt prophetae Filio? Apostoli
perhibuerunt testimonium Filio, nunquid majores
sunt apostoli Filio Dei? Sed cum ostenderim
quia ipse sibi perhibuit testimonium, non erit quod
ab adversariis respondeatur: Ego sum, inquit Filius,
qui testificor de me.