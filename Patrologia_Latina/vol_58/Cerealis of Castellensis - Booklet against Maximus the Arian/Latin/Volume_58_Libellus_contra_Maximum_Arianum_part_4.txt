CAPUT V. 
Quod omnipotens est Filius, sic docetur. In Salomone
legitur: Omnipotens sermo tuus, Domine, exiliens
 a regalibus sedibus tuis, in mediam exterminti
terram prosilivit (Sap. XVIII). Ergo et rex est qui
regales obtinet sedes. Item in Apocalypsi: Haec dicit
Filius Dei, qui est et qui fuit omnipotens Deus,
In Evangelio: Omnia quaecunque Pater facit, haec et
Filius similiter facit (Joan. V). Item in Evangelio:
Sicut Pater suscitat mortuos et vivificat, sic Filius quos
vult vivificat. In Isaia Filius dicit: Ecce ego mittam
manum meam super vos et depraedubuntur qui depraedaverunt
vos, et scietis quia Dominus omnipotens sum,
et qui misit me Dominus omnipotens est.
Jeremias propheta dicit: Magnus est, et non habet
finem, excelsus et immensus hic Deus noster; et non est
alius. Et ut appareat de Christo dici, sequitur: Postea
in terris visus est, et cum hominibus conversatus est.
 Item Apostolus: Nos autem, inquit, praedicamus Christum,
Dei virtutem, et Dei sapientiam. Item ipse cum
de Judaeis loquitur: Quorum patres, inquit, et ex quibus
Christus secundum carnem, qui est super omnia
Deus benedictus in saecula. Amen.