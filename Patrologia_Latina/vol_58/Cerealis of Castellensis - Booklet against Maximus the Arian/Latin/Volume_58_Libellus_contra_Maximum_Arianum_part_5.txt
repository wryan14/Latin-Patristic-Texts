CAPUT VI. 
Quare dixerit Filius: Pater major me est, vel quaro
dictum sit quod Pater tradidit Filium suum, docetur,
Scriptum est in psalmo, Filio dicente ad Patrem:
De ventre matris meae Deus meus es tu (Psal. XXI).
Ergo de ventre matris est Deus ejus Pater, et ideo
major est Pater. Item ipse Filius in psalmo dicit: O
Domine, ego servus tuus, ego servus tuus et filius ancillae
tuae (Psal. CXV), id est Mariae. Ipse est servus,
et inde major est Pater. Item: Deus, Deus meus, respice
 in me: quare me dereliquisti (Psal. XXI)? Et iterum:
Salvum me fac ex ore leonis. Haec ad hominem
pertinent; nam et ipse ait: Potestatem habeo ponendi
animam meam, et potestatem habeo iterum sumendi
eam; nemo eam tollit a me, sed ego pono eam a me, et
iterum sumo eam (Joan. XX). In psalm.: Ego dormivi
et somnum cepi, et resurrexi, quia Dominus suscepit
me. Et Apostolus, quia se ipse Filiu tradidit, sic ait:
Qui me dilexit, inquit, et tradidit semetipsum pro me.
Item ipse Apostolus: Qui dilexit, inquit, Ecclesiam
suam, et tradidit semetipsum pro ea, mundans eam lavacro
aquaem verbo. Item in Epistola Paulus ad Ephesios:
Sicut et Christus, inquit, dilexit nos et tradidit
semetipsum pro nobis. Item in psalmo ipse dicit: Ut
faciam voluntatem tuam, Deus meus, volui. Homo dicit
 in psalmo: Deus meus, quomodo superius dixit:
De ventre matris meae Deus meus es tu. Et tamen postea
sequitur, quando dixit: Ut faciam voluntatem
tuam, Deus meus, adjunxit, voluit; quia voluit, fecit:
ipse enim est de quo dicatur: Omnia quaecunque voluit
fecit. Ipse nasci voluit, ipse mori voluit, ipse omnia
pati voluit, et esurire, et sitire, et lassari, et tamen
secundum hominem. Nam vis scire qualis sit Filius
Dei? Isaias dicit: Deus aeternus, qui fecit aeterna terrae,
non laboravit neque exuriit, etc.; de Filio dicit, de
quo dictum est: Omnia per ipsum facta sunt. Nam
Deus nihil mali, ac laboris pati potuit, cui dicitur in
psalmo XX: Non accedent ad te mala, et flagellum non
approvinquabit tabernaculo tuo.