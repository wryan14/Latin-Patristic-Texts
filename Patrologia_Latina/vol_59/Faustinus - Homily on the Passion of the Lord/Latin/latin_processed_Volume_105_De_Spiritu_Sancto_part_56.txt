Item idem in libro Moralium secundo (cap. 28). 
Si prophetiae spiritus prophetis semper adesset,
David regi de constructione templi consulenti nequaquam
Nathan propheta concederet quod post
 paululum negaret. Unde bene in Evangelio scriptum
est: Super quem videris Spiritum descendentem et
manentem super eum, hic est qui baptizat (Joan. I, 33).
In cunctos namque fideles  spiritus venit, sed in solo mediatore semper
singulariter permanet: quia ejus humanitatem
nunquam deseruit, ex cujus divinitate procedit. In
illo igitur manet, qui solus et omnia et semper potest.