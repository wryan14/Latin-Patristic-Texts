EPISTOLA
B. PAULINI AD PERPETUUM EPISCOPUM. (C)   
 Domino sancto ac beatissimo patrono Perpetuo episcopo
Paulinus. 
Iterato asinae ora reserastis qui mihi loquendi fiduciam
 praestitistis, cum objecta ore in eo loco verecundius
silentio conticescerem quam imperita verbositate
garrirem. Sed quaerit de suffragii assidui
 suggestione: votum loquendo prodidere, domine
sancte ac beatissime, specialis apud Dominum patrono
conversationis angelicae et apostolicae dignitatis.
Ego conscientia perurgente credideram etiam hoc
fuisse nimium quod potueras notare temerarium, ut
ad illam virtutum tam perspicuam claritatem quasi
illuminandus accederem, lucemque tam claram tenebrarum
mearum nube restringerem. Sed benigne de
his quae scripseram sentiendo duplicatis audaciam
jussione, ut etiamnum illi parietes consecrati versuum
 meorum ferant lituras, qui ad remedium imbecillitatis
imbuimur. Versus per dominissimum meum
diaconum sicut praecepistis, emisi, quos pagina
in pariete reserata susciperet, etiam illis de visitatione
Nepotuli mei memor tanti favoris adjectis,
quem charta inscripta virtutibus, et manu beatitudinis
vestrae subscripta sanaverat. Vestra praestabit
oratio ut credulitas crescat auxiliis, et quae adipisci
cupimus, scribere quia permittimur, adeamus.