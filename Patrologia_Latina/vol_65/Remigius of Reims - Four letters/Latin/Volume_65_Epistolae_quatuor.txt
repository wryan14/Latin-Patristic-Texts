SANCTI REMIGII
OPUSCULA.
Notae quibus ciffros intra parenthesim praemisimus mutuatae sunt ab opere cui titulus, <em>Les actes de la province ecclésiastique
de Reims,</em> a Th. Gousset, archiepiscopo Remensi recenter edito. EDITA </center></h4>
 <h4><center>EPISTOLA PRIMA
<small>[Note: <nobr><sub></sub></nobr> Hujus epistolae initium refert Gregorius Turonensis
Hist. Franc. lib. II, cap. 31. Ex hac porro
epistola intelligimus Albofledem Chlodovei sororem
consecratam Deo virginem decessisse. Nam et <em>benedictionem
virginitatis</em> eam <em>accepisse</em> scribit Remigius,
atque <em>sacratam lugeri</em> negat oportere. Hinc Hadrianus
Valesius Rer. Franc. lib. VI, tom. I, pag. 261, jure
miratur nec Gregorium qui hanc epistolam legerat,
nec caeteros rerum Gallicarum historicos id animadvertisse:
existimatque Albofledem non ab alio quam
Remigio ut baptizatam, sic consecratam fuisse. Exstat
<nobr><sub></sub></nobr> haec epistola in Concil. Collect. tom. V, pag.
396, edit. Ven-Labb., eamdemque recitat Ruinartius
in Append. ad opp. Gregorii Turon., pag. 1326.]</small> AD CHLODOVEUM FRANCORUM REGEM,
<em>Consolatoria in obitu Albofledis sororis ejus, quae non
multo post susceptum baptisma e vita migrarat.</em> </center></h4><nobr><sub></sub></nobr> 
<p>Domino illustri meritis Chlodoveo <small>[Note: <nobr><sub></sub></nobr> <em>Clodoveus, Chlodoveus, Hludoveus, Hlodowicus,
Ludowicus,</em> Clovis.]</small> regi Remigius
episcopus <small>[Note: <nobr><sub></sub></nobr> <em>Episcopus,</em> évêque. Saint Remi était évêque
<nobr><sub></sub></nobr> métropolitain, archevêque. Le titre de métropolitain,
pour l'évêque de Reims, remonte à l'établissement
<nobr><sub></sub></nobr> du siége épiscopal de cette ville. Sous les empereurs,
Reims était une métropole civile. Or, dans
les temps apostoliques, les métropoles civiles qui
embrassèrént le christianisme devinrent généralement
métropoles ecclésiastiques. Voyez la <em>Discipline
de l'Eglise,</em> par Thomassin, <em>part.</em> 1, etc. Cependant
les évêques métropolitains, en Occident, ne commencèrent à prendre le nom d'<em>archevêques</em> que sur la fin
du VI<sup>e</sup> siècle.]</small>.</p>
<p>Angit me, et satis angit, vestrae causa tristitiae,
<nobr><sub></sub></nobr> quod gloriosae memoriae germana vestra transiit Al
bofledis <small>[Note: <nobr><sub></sub></nobr> Sic sane Gregorius Turonensis. At Valesius scripsisse
Remigium Albochledis tradit. Neque aliter in
suo exemplari Ruinartius]</small>. Sed consolari possumus, quia talis de
hac luce discessit, ut recordatione magis suscipi debeat
quam lugeri. Illius enim vitae fuit, quod assumpta
credatur a Domino, quae a Deo electa migravit
ad coelos. Vivit vestrae fidei, etsi est conspectus
desiderio recepta. Christus implevit, ut benedictionem
<nobr><sub></sub></nobr> virginitatis acciperet; quae sacrata non est lugenda,
quae fragrat in conspectu Domini flore virgineo,
quo scilicet et corona tecta, quam pro virginitate
suscepit. Absit ut a fidelibus lugeatur, quae bonus
Christi odor esse promeruit, ut per eum cui
placet, auxilium possit conferre poscentibus. Dominus
meus, repelle de corde tuo tristitiam: animo
rite composito regnum sagacius gubernate, erectiora
sumentes studio serenitatis consilia. Laeto corde
membra conforta: moeroris torpore discusso acrius
invigilabis ad salutem. Manet vobis regnum administrandum,
et Deo auspice procurandum. Populorum
caput estis, et regimen sustinetis. Acerbitate ne te
videant in luctu affici, qui per te felicia videre consueverunt.
Esto ipse tuae animae consolator, vigorem
<nobr><sub></sub></nobr> illius providentiae continens ingenitae, ne tristitia
candorem tuae menti subducat. De ejus praesente
transitu quae choris est juncta virgineis, ut credo,
rex gaudet in coelo. Salutans gloriam vestram, commendo
familiarem meum presbyterum Maccolum
quem direxi. Quaeso ut tantis habeatis ignoscere,
quod qui occursum debui, exhortatoria destinare
verba praesumpsi. Tamen per harum bajulum si jubetis
ut vadam, contempta hiemis asperitate, frigore
neglecto, itineris labore calcato, ad vos auxiliante
Domino pervenire contendam.</p>
<br> <h4><center>EPISTOLA II.
<small>[Note: <nobr><sub></sub></nobr> Exstat in Concil. Collect., tom. V, pag. 539, et
apud Ruinartium loco citato. De hac vero Chlodovei
expeditione videas Gregorium Turonensem Hist.
Franc., lib. II, cap. 37, nec non <em>Mém. de l'Acad. des
Inscr.,</em> tom. X, p. 529 et tom. X, p. 178 seqq.]</small> AD CHLODOVEUM REGEM,
<em>Hortatoria, cum rex ad bellum Gothicum
se accingeret.</em> </center></h4>
<p><nobr><sub></sub></nobr> Domino insigni et meritis magnifico Chlodoveo
regi Remigius episcopus</p>
<p>Rumor ad nos magnus pervenit, administrationem
<nobr><sub></sub></nobr> vos secundam rei bellicae <small>[Note: <nobr><sub></sub></nobr> Il s'agit de la guerre que Clovis entreprit contre
les Goths qui occupaient encore une partie des
Gaules.]</small> suscepisse. Non est
novum, ut coeperis esse sicut parentes tui semper
fuerunt. Hoc imprimis agendum, ut Domini judicium
a te non vacillet, ubi tui meriti, qui per industriam
humilitatis tuae ad summum culminis pervenit: quia
quod vulgo dicitur, ex fine actus hominis probatur.
Consiliarios <small>[Note: <nobr><sub></sub></nobr> Habeant reges consiliarios prudentes, Dominum
timentes, moribus honestos. <em>Concile de Calchut
de l'an 787, can.</em> 11.]</small> tibi adhibere debes, qui famam tuam
possint ornare. Et beneficium tuum castum et honestum
esse debet, et sacerdotibus tuis honorem debebis
deferre, et ad eorum consilia semper recurrere.
Quod si tibi bene cum illis convenerit, provincia
tua melius potest constare. Cives tuos erige, afflictos
releva, viduas fove, orphanos nutri, si potius
est quam erudies, ut omnes te ament et timeant. Justitia
ex ore vestro procedat: nihil sit sperandum de
<nobr><sub></sub></nobr> pauperibus vel peregrinis, ne magis dona aut aliquid
accipere velis. Praetorium tuum omnibus pateat, ut
nullus exinde tristis abscedat. Paternas quascunque
opes possides, captivos exinde liberabis et a jugo
servitutis absolves. Si quis in conspectu vestro venerit,
peregrinum se esse non sentiat. Cum juvenibus
jocare <small>[Note: <nobr><sub></sub></nobr> Apud Ruinartium, <em>joca</em> activa forma; quae etiam
usurpatur Plauto <em>Cas.</em> IV, IV, 20.]</small>, cum senibus tracta, si vis regnare nobilis
judicari <small>[Note: <nobr><sub></sub></nobr> Labbe tom. IV. col. 1401.---Nous lisons dans
un opuscule d'Hincmar, adressé à Charles le Chauve:
Nomen regis intellectualiter hoc retinet, ut subjectis
omnibus rectoris officium procuret. Sed qualiter
<nobr><sub></sub></nobr> alios corrigere poterit, qui proprios mores ne iniqui
sint non corrigit? Quoniam <em>in justitia regis exaltabibitur
solium, et in veritate solidabitur gubernaculum
populorum.</em> Justitia vero regis est neminem
injuste per potentiam opprimere, sine personarum
acceptione inter virum et proximum suum
juste judicare, advenis et pupillis et viduis defensorem
esse, furta cohibere, adulteria punire, iniquos non
exaltare, impudicos et histriones non nutrire, impios
de terra perdere, parricidas et perjurantes vivere
non sinere, ecclesias defendere, pauperes eleemosynis
alere, justos super regni negotia constituere,
senes et sapientes et sobrios consiliarios habere, magorum
et ariolorum pythonissarumque superstitionibus
<nobr><sub></sub></nobr> non intendere, iracundiam differre, patriam
fortiter et juste contra adversarios defendere, per
omnia in Deo confidere, prosperitatibus animum
non elevare, cuncta adversa patienter tolerare, fidem
catholicam in Deum habere, filios suos non sinere
impie agere, certis horis orationibus insistere,
ante horas congruas cibum non gustare: <em>Vae enim
terrae, cujus rex puer est, et cujus principes mane comedunt</em>
<strong>(Eccli., X)</strong>. Haec regni prosperitatem in praesenti
faciunt, et regem ad coelestia regna meliora
perducunt. Qui vero regnum non secundum hanc legem
dispensat, multas nimirum adversitates imperii
tolerabit. Idcirco enim pax saepe populorum rumpitur,
et offendicula etiam de regno suscitantur, terrarum
<nobr><sub></sub></nobr> quoque fructus diminuuntur et servitia populorum
praepediuntur, multi et varii dolores prosperitatem
<nobr><sub></sub></nobr> regni inficiunt, carorum et liberorum mortes
tristitiam conferunt, hostium incursus provincias
undique vastant, bestiae armentorum et pecorum
greges dilacerant, tempestates veris et hiemis turbantur,
terrarum quoque fecunditatem, et maris
ministeria prohibent, et aliquando fulminum ictus
segetes et arborum flores et pampinos exurunt. Super
omnia vero regis injustitia non solum praesentis
imperii faciem fuscat, sed etiam filios suos et nepotes,
ne post se regni haereditatem teneant, obscurat.
Propter piaculum enim Salomonis regnum domus Israel
Dominus de manu filiorum ejus dispersit, et
propter justitiam David regis lucernam de semine
ejus semper in Jerusalem relinquit. Ecce quantum
justitia regis saeculo valet, intuentibus perspicue patet.
Pax enim populorum est, tutamen patriae, immunitas
plebis, munimentum gentis, cura languorum,
gaudium hominum, temperies aeris, serenitas maris,
terrae fecunditas solatium pauperum haereditas filiorum,
<nobr><sub></sub></nobr> et sibimetipsi spes futurae beatitudinis. Attamen
sciat rex, quod sicut in throno hominum primus
constitutus est, sic et in poenis, si justitiam non fecerit,
primatum habiturus est. Omnes namque, quoscunque
peccatores sub se in praesenti habuit, supra
se modo implacabili in illa poena futuro habebit.
<strong>(Opera Hincmari, édit. de Sirmond, tom. I, pag. 5.)</strong>
Servata auctoritate regiminis ad cor nostrum sine
cessatione redeamus, et consideremus assidue quod
sumus aequaliter cum caeteris conditi, non quod temporaliter
caeteris praelati. Potestas enim quanto exterius
eminet, tanto premi interius debet, ne cogitationem
vincat, ne in delectatione sui animum rapiat,
ne jam sub se mens eam regere non posset, cui se
libidine dominandi supponit. Bene David regni potentiam
regere noverat, qui elationem ejusdem potentiae
semetipsum premendo vincebat dicens: <em>Domine,
non est exaltatum cor meum</em> <strong>(Psal. CXXX)</strong>; quique
<nobr><sub></sub></nobr> in ejus humilitatis augmento subjunxit: <em>Neque elati
sunt oculi mei,</em> atque addidit: <em>Neque ambulavi in
magnis.</em> Et adhuc semetipsum subtilissima inquisitione
discutiens ait: <em>Neque in mirabilibus super me.</em>
Omnesque etiam cogitationes suas a fundo cordis
exhauriens, subjungit dicens: <em>Si non humiliter sentiebam,
sed exaltavi animam meam . . .</em> subtilissima
namque ars vivendi est, culmen tenere, gloriam reprimere;
esse quidem in potentia, sed potentem se
esse nescire; ad largienda bona potentem se agnoscere,
sed ad repetenda noxia omne quod potenter
valet ignorare. Recte itaque de talibus dicitur:
<em>Deus potentes non abjicit, cum et ipse sit potens</em> <strong>(Job
XXXVI)</strong>. Deum quippe imitari desiderat, qui fastigium
potentiae, alienis intentus utilitatibus, et non
suis laudibus elatus administrat; qui praelatus caeteris
prodesse appetit non praeesse <strong>(Ibid. pag. 7)</strong>.]</small>.</p>
<br> <h4><center>EPISTOLA III
<small>[Note: <nobr><sub></sub></nobr> Exstat in <em>Concil. Collect.</em> tom. V, pag. 748, eamdemque
recitat Cointius in <em>Annalibus Eccl. Franc.</em>
ad ann. 512, § H.]</small> AD TRES EPISCOPOS.
<em>De Claudio presbytero, in cujus causa spretum se ab
illis conqueritur.</em> </center></h4>
<p>Dominis vere sanctis et merito beatissimis in Christo
fratribus, Heraclio, Leoni et Theodosio <small>[Note: <nobr><sub></sub></nobr> <em>Heraclio,</em> Héraclius, évêque de Paris; <em>Leoni,</em>
Léon, évêque de Sens; <em>Theodosio,</em> Théodose, évêque
d'Auxerre.]</small>, Remigius
episcopus</p>
<p><nobr><sub></sub></nobr> Paulus apostolus in Epistola sua loquitur: <em>Caritas
nunquam excidit</em> <strong>(I Cor. XIII, 8)</strong>: quae ut tales ad me litteras
mitteretis, in vestris sensibus non resedit. Nam
<nobr><sub></sub></nobr> pro Claudio fudi simplicem precem, quem vos non
presbyterum scribitis, ut in me indignationem vestri
pectoris proderetis. Illum non abnego graviter deliquisse:
sed vos aetatis meae, etsi non meritis, decuerat
detulisse. Quod propitia divinitate sit dictum,
quinquaginta et tribus annis episcopali sedi praesideo,
et me appellavit tam procaciter nemo. Dicitis
melius vos fuisse non natos <small>[Note: <nobr><sub></sub></nobr> Sic recte Cointius. Deest improvide particula
negativa in Concil. Collect., ubi et mox male, <em>Ergo
Cl.</em>]</small>. Hoc mihi fuerat opportunum,
ne audissem transgressoris opprobrium.
Ego Claudium presbyterum feci, non corruptus
praemio, sed praecellentissimi regis testimonio, qui
erat non solum praedicator fidei catholicae, sed defensor.
Scribitis canonicum non fuisse quod jussit. Summo
fungimini sacerdotio. Regionum praesul, custos patriae,
gentium triumphator injunxit. Tanto in me prorupistis
<nobr><sub></sub></nobr> felle commoti, ut nec episcopatus vestri detuleritis
auctori. Rogavi ut Claudius sacrilegii perpetrator
poenitentiae servaretur. Legimus namque <strong>(Jon.
III, 5-10)</strong>, legimus quod excidium coelesti denuntiatione
praedictum evaserunt per poenitentiam Ninivitae:
quod Joannes praecursor Domini in Evangelio
praedicavit <strong>(Matth. III, 2)</strong>, ut, regno appropinquante
coelorum, eam populi agerent ne perirent. In Apocalypsi,
<strong>(Cap. II, 5 et seq.)</strong>, angelis ecclesiarum scribitur
ex praecepto Domini salvatoris, ut quae digne minus
egerant, poenitentiae satisfactione corrigerent. De iracunda
dictione sanctitatis vestrae intelligo <small>[Note: <nobr><sub></sub></nobr> Apud Cointium non bene, <em>interrogo.</em>]</small> quod
lapsum non misereamini post ruinam. Sed magis velle
vos video ne convertatur et vivat, cum Dominus dixerit:
<em>Nolo mortem morientis, sed ut convertatur et
</em><nobr><sub></sub></nobr> <em>vivat</em> <strong>(Ezech. XXXIII, 2)</strong>. Hoc nos expedit sequi, hanc
Domini voluntatem non praetermittere, sed tenere:
quia nos posuit non ad iracundiam, sed ad hominum
curam, et servire pietati potius quam furori. Ponitis
in epistola vestra quod Celsus quidam qui Claudio
credidit, quo abductus, et utrum vivat, an sit mortuus
ignoratis atque hujus inquisitorem me esse praecipitis;
et nescitis si in saeculo, aut si apud inferos
sit quaerendus: et res suas a me vultis restitui quas
sublatas fuisse non novi. Impossibilia praecipitis, ut
impia peragatis. Annorum numero me esse scribitis
Jubileum <small>[Note: <nobr><sub></sub></nobr> Contumeliose propter seniorem aetatem Remigium
vocarunt <em>Jubileum</em> illi episcopi, quod scilicet
quinquaginta et amplius annos in episcopatu transegisset.
Eodemque nomine propter senectutem per
contemptum a multis solitum vocari beatum antistitem
testantur Hincmarus in <em>Vit. Remig.,</em> et Flodoardus
<em>Hist. Eccl. Remens.</em> lib. I, cap. 17, sub init.]</small>, irridentes potius quam pro dilectione
gaudentes, cui vinculo caritatis irrupto insinceriter a
vobis nec parcitur, nec defertur.</p>
<br> <h4><center>EPISTOLA IV.
<small>[Note: <nobr><sub></sub></nobr> Exstat in laudata <em>Concil. Collect.</em> tom. V, pag.
749. Eamdem recitat refertque Cointius loco citato
ad annum 495, § 4.]</small> AD FALCONEM EPISCOPUM TUNGRENSEM <small>[Note: <nobr><sub></sub></nobr> <em>Tongres,</em> dont le siége était déjà fixé à Liége.]</small>.
<em>Arguit illum quod in Mosomagensi</em> <small>[Note: <nobr><sub></sub></nobr> <em>Mouzon,</em> petite ville du diocèse de Reims.]</small> <em>Ecclesia jurisdictionem
sibi adversus Remensis Ecclesiae jura usurparit.</em> </center></h4><nobr><sub></sub></nobr> 
<p>Domino vere sancto et in Christo beatissimo fratri,
Falconi episcopo Remigius episcopus.</p>
<p>Quantum comperi, rebus gestis probavi, prius
curae beatitudini tuae fuit, ut mihi inferres injuriam,
quam salutationem deferres. O conveniens principium
quod dedisti, ut laederes episcopus ante me, quam
episcopum te viderem! Nimium cito pennis tenerulis
evolasti, levitate animi, non maturitatis consilio.
In ipso siquidem episcopatus exordio jus ingredi
tentas alienum, qui adhuc tuum verecunde debueras
introire. Fas ergo fuit ut illicitis ordinationibus tuis
<nobr><sub></sub></nobr> a te credideris occupandam loci Mosomagensis <small>[Note: <nobr><sub></sub></nobr> Mouzon faisant partie du diocèse de Reims,
<nobr><sub></sub></nobr> Foulques ne pouvait y faire aucun acte comme évêque,
sans le consentement de saint Remi. Voyez sur
ce point les conciles de Constantinople, de l'an 381,
can. 2; de Carthage, de l'an 397, can. 20; de
Rome, vers l'an 400, can. 15; d'Orange, de l'an 441,
can. 10; d'Irlande, vers l'an 450, can. 30; de Calcédoine,
de 451, can. 20; de Tours, de l'an 461,
can. 9; d'Epaone, de l'an 517, can. 5; de Lyon, de
l'an 517, can. 4; de Clermont, de l'an 535, can 10;
d'Orléans, de l'an 538, can. 15; d'Herford, de l'an
673, can. 2., etc.]</small> Ecclesiam,
quam metropolitani urbis Remorum sub ope
Christi sua semper ordinatione rexerunt? Adhuc arbitror
tua nescis, et jam aliena pervadis. In qua igitur
cum levitas feceris, presbyteros consecraris, archidiaconos
institueris, primicerium scholae clarissimae,
militiaeque lectorum; non queror quod me consilio
inter ista non videris, utinam te vidisses! Si
enim canones tua sanctitas ignorabat, satis praeproperum
fuit, ut transgredereris antequam disceres. At
vero ecclesiarum statuta si noveras, tanto gravius
tantoque periculosius insipientia tua <small>[Note: <nobr><sub></sub></nobr> Remigius non inani auctoritate nitebatur. Inter
canones enim apostolorum, qui numero tricesimus
sextus est, juxta veterem editionem Dionysii Exigui,
statuit <em>Episcopum non audere extra terminos proprios
ordinationes facere in civitatibus et villis quae illi nullo
jure subjectae sunt. Si vero convictus fuerit hoc fecisse,
praeter eorum conscientiam qui civitates et villas detinent,
et ipse deponatur, et qui ab illo sunt ordinati.</em>
Dissidium illud inter praesules sanctitate conspicuos
haud diu duravit; et ecclesia Mesomagensis in paroecia
Remensi permansit, <strong>COINT</strong>. loco citato.]</small> priscorum
magnificorumque pontificum decreta calcavit.
Cave qui aliena praesumis, ne quod habere videris,
amittas. Cum factae ordinationis jura non constent,
<nobr><sub></sub></nobr> quo potissimum consilio sacerdotalis officii tirocinia
defensabis, si temerariae trangressionis admissum
pertinacia vel impotentia miscueris? Majoris discriminis
erit antiquam sanctionem fuisse violatam,
quam laus sit loco stare contra canones quos
creasti. Sed quid de eorum loquar ordinibus, quos a
beatitudine tua licuit promoveri? Plus illud est, quod
si juxta majorum statuta severitatemque discutimus,
non minus quam status illorum, vester veniet episcopatus
in dubium. Dominus in Evangelio dicit ad
Petrum: <em>Simon Joannis, diligis me?</em> et Petrus:
<em>Etiam, Domine, tu scis quia amo te</em> <strong>(Joan. XXI, 15)</strong>.
Cui bis terque a Domino sub hac responsione praecipitur:
<em>Pasce oves meas.</em> Ego quia oves Christi pascere,
omnimodis imperitus, alimoniae coelestis ubertate
<nobr><sub></sub></nobr> non possum; qui ex sacris eruditionibus eruditus,
eas quae mihi Christo jubente traditae sunt, ut
pascas admoneo, ut invadas inhibeo. Age semper
ut te digna comitentur. Ecclesiae quam divina dispensatione
<nobr><sub></sub></nobr> meruisti praesidendam, deservi, et pro salute
gregis dominici sollicitus pastor invigila. Utinam
mediocritati meae ista suppeterent, quae in nomine
Domini habere vos cupio! Sed quia desunt meae, vel
credita mihi sunt obsequia Salvatoris, salvari mercenario
non requiro. Joannes in Apocalysi <strong>(Cap. II,
III)</strong> septem quippe angelis suis comprehendit, et unicuique
scribit Ecclesiae. Facta igitur merita quae
praepositis: quae probata corrigenda, castigat. Cum
ergo sub vocabulo angeli tradatur actionis forma
pontificiae, doleo super tuae praesumptionis audacia,
ut jura permutes vetera novus, cauta temerarius, divina
terrenus. Audiant nos, audiant quos elegeris
sacerdotes. Sacerdotes tui ipsi nos audiant.
Creatoris confido sententiam non pro te, sed in
<nobr><sub></sub></nobr> te, a judicantibus proferendam. Quis enim pro
sensus sui probitate non improbet eum contra Ecclesiae
regulam prorupisse, qui debuerat Ecclesiae
regulam custodire? Mandas, ut audio, colonorum tibi
tributa portari, et praecipis ut reditus deferantur
agrorum. Datur intelligi quod ecclesiae rem, non
ecclesiam concupisti, quando sollicitus exquisitor
exposcis, quae ego ad quem jure veniebant, remisi
potius quam quaesivi. Nolo te lateat, levitas atque
presbyteros, contra ordinem quos fecisti, ab ordine
jam remotos. Perpendi enim quod a me non decebat
admitti, quos a te non licuerat ordinari. Heu quantum
me a cultus tui proposito repulisti, dum mavis
perperam agere, quam foedera fraterna servare!
Optaveram namque ut clericus permansisses, quia
<nobr><sub></sub></nobr> factus fueras vi sacerdos. Sed si mentem tuam cura
ista non tangit, ego tamen pro sinceritate profiteor,
quod animum non minus angit a te inexcusabiliter
erratum, quam me fuisse contemptum.</p>

