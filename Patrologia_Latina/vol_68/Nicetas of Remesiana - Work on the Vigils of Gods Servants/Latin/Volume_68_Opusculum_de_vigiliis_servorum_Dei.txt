OPUSCULUM PRIMUM.
<em>De Vigiliis servorum Dei.</em> </center></h4> 
<br> <h4><center>CAPUT PRIMUM. </center></h4><nobr><sub></sub></nobr>  
<p>Bona <small>[Note: <nobr><sub></sub></nobr> Exstat hoc opusculum inter opera S. Hieronymo
tributa, edit. Vallars. tom. XI, pag. 222. Ubi sic incipit:
<em>Dignum est, fratres, aptumque prorsus.</em> Mox:
<em>conferre sermonem, quando ipsa lucubratio exigitur a
sollicitis. Nox ecce est caligo corporis.</em>]</small> et digna et sancta res, et apta prorsus satisque
conveniens de sanctis vigiliis nunc dicere, et
conferre sermonem, quando ipsa lucubratio geritur
a sollicitis et religiosis: nox caeca est, et necessaria
caligo corporibus, quae non solum homines, sed
etiam in somno detinet animantes, ut, reparatis <small>[Note: <nobr><sub></sub></nobr> Al., <em>reformatis.</em>]</small> viribus
per soporem, possint diurnos labores sustinere
vigilantes. Bonus Deus, qui ita prospexit, ita constituit,
ut homo exiturus ad opus suum et ad operationem
suam usque ad vesperam, haberet vicarium tempus,
in quo a laboribus duris et multa fatigatione
requiesceret <strong>(Psal. CIII, 23)</strong>. Ergo diem ad opus,
noctem fecit ad requiem; et pro hoc, sicut pro omnibus,
gratias debemus agere illi qui praestitit <small>[Note: <nobr><sub></sub></nobr> Haec deerant in edito Hieron.]</small>. Novimus
autem multos hominum, ut aut majoribus suis
<nobr><sub></sub></nobr> placeant, aut sibi aliquid peculiariter prosint, noctis
particulam ad aliquod opusculum segregare, et id
pro lucro ducere, quod furati de sopore suo, operari
potuerunt <small>[Note: <nobr><sub></sub></nobr> Edit. Hieron., <em>Potuerint. A Salomone vero laudaur
et femina, quae pensa et lanificium ad lucernam vigilanter
</em><nobr><sub></sub></nobr> <em>exercet. Addidit etiam, quod ex hoc laus viro
ejus in portis, et gloria magna nascatur. Quod si,</em> etc.]</small>. Quod si in carnalibus instrumentis, id
est, victui ac vestitui necessariis, qui vigilant non
reprehenduntur, imo laudantur; quanto magis nos
sacras vigilias, tam spirituali opere fructuosas, orationibus
scilicet, hymnis, lectionibus fecundas, observare
et amare debemus, ut a Domino Deo mercedem
recipiamus <small>[Note: <nobr><sub></sub></nobr> Ibid., <em>Mirari me fateor, esse aliquos qui sacras
vigilias tam spirituali opere fructuosas, orationibus,
hymnis lectionibusque fecundas, aut superfluas existimant,
aut otiosas, aut, quod his est deterius, importunas.
Et quidem si sunt homines a religione nostra alieni
qui ista sic sentiunt, non est mirum.</em>]</small>?</p> 
<br> <h4><center>CAPUT II. </center></h4> 
<p>Equidem sunt homines qui ista reprehendunt, sed
<nobr><sub></sub></nobr> a fide catholica et religione alieni sunt. Sed non est
mirum. Quomodo enim impiis et profanis religiosa
placere possunt? Quibus si placerent, nostri essent,
quod sumus <small>[Note: <nobr><sub></sub></nobr> Ibid., <em>simus.</em> Al., <em>scimus.</em>]</small> utique Christiani. Si vero nostri sunt
quos vigiliarum sanctarum salutifer actus offendit,
ut nihil de his deterius suspicet, aut pigri sunt, aut
somniculosi, aut senes sunt, aut infirmi. Si pigri sunt,
erubescant; quia illis insonant Proverbia Salomonis:
<em>Vade ad formicam, o piger; et aemulare vias ejus</em> 
<strong>(Prov. VI, 6)</strong>. Si somniculosi sunt, expergiscantur,
Scriptura proclamante: <em>O piger, quousque dormis?
Quando autem de somno surgis? Modicum quidem
dormis, modicum sedes, modicum autem dormitas, pusillum
autem manibus amplecteris pectus. Deinde, superveniet
tibi tanquam viator paupertas, inopia autem
</em><nobr><sub></sub></nobr> <em>sicut bonus cursor</em> <strong>(Ibid., 9-11)</strong>. Si autem senes sunt,
quis eos compellit ut vigilent? quanquam et non
compulsi vigilare debent pro ipsa aetate sua, et Dominum
Deum instantius orare. Vigilare itaque debent
sedentes, si stare non praevalent. Si vero infirmi sunt
membris, quod ipsi facere non possunt, non reprehendant:
imo secundum prophetam rigent lacrymis
stratum suum, et dicant: <em>Sic memor fui tui super
stratum meum</em> <strong>(Psal. LXIX, 7)</strong>. Commendent etiam vigilantibus,
ut eos suis precibus adjuvent, quod adjuti
a Domino super lectum doloris sui canere quandoque
mereantur, dicentes: <em>In matutinis meditabor in
te, Domine, quia factus es adjutor meus</em> <strong>(Ibid.)</strong>. Alioquin
<nobr><sub></sub></nobr> stultum, et satis extraneum est <small>[Note: <nobr><sub></sub></nobr> Haec desunt in edit. Hieron.]</small> a religione,
ut quia ipsi currere non valemus, bene currentibus
derogemus; quia etsi non possumus, debemus non
invidere, sed congratulari potentibus. Sicut enim qui
consentit malitiae, particeps est poenae, sic participatio
gloriae speranda est de consensione bonitatis.
Alios enim coronat affectus <small>[Note: <nobr><sub></sub></nobr> Ibid., rectius, <em>coronat effectus.</em>]</small>, alios voluntas pia laetificat.</p> 
<p>Nec sane onerosum vel difficile videri debet etiam
delicatis vel infirmis corporibus in septimana duarum
noctium, id est, sabbati atque dominicae, portionem
aliquam Dei ministerio deputare: ista enim quasi purificatio
est dierum quinque vel noctium, quibus stupore
carnali <small>[Note: <nobr><sub></sub></nobr> Ibid., <em>Carnalium.</em>]</small> ingravescimus, aut mundanis actibus
obsessi laetamur <small>[Note: <nobr><sub></sub></nobr> Ibid., <em>oscitamus.</em>]</small>. Nec erubescat aliquis in bono
<nobr><sub></sub></nobr> studio sanctitatis, quia non erubescunt improbi in
perpetrando opere foeditatis. Merito ergo Scriptura
in Proverbiis dicit: <em>Est confusio quae adducit peccatum</em> 
<strong>(Eccli. IV, 25)</strong>. In bono enim opere confundi,
peccatum est, sicut in malefaciendo non confundi
pernicies est. Si sancti estis, amate vigilias; ut thesaurum
vestrum vigilando custodientes, ipsi in sanctitate
servemini. Si peccatores estis, magis currite,
ut vigilantes, et Deum orantes, purgemini; ut tundentes
pectora frequentius clametis ad Dominum ex
toto corde dicentes: <em>Ab occultis meis munda me, Domine,
et ab alienis parce servo tuo</em> <strong>(Psal. XVIII, 13)</strong>.
Qui enim ab occultis desiderant jam purgari, nescio
an eos delectet iisdem miseriis inquinari.</p> 
<br> <h4><center>CAPUT III. </center></h4> 
<p><nobr><sub></sub></nobr> Tempus exigit <small>[Note: <nobr><sub></sub></nobr> Ibid., <em>Res exigit.</em>]</small>, charissimi, ut de auctoritate vigiliarum,
de antiquitate, deque ipsa utilitate pauca
dicamus: magis enim quilibet labor libenter suscipitur,
si ante oculos proponatur ipsius laboris utilitas.
Antiqua est vigiliarum devotio, familiare bonum
omnibus sanctis. Isaias denique propheta clamat ad
Dominum dicens: <em>De nocte vigilat spiritus meus ad
te, Deus, quia lux praecepta tua sunt super terram</em> <strong>(Isai. 
XXVI, 9, sec. LXX)</strong>. David et regio et prophetico spiritu
sanctificatus unguento, ita canit <small>[Note: <nobr><sub></sub></nobr> Haec exscripsit S. Isidorus Hispalensis episcopus
de Offic. Eccl. lib. I, cap. 22, apud quem legitur,
<em>David regio et prophetico sanctificatus unguento,</em> recte
omissa voce <em>spiritu,</em> quae sententiam turbat, quaeque
etiam abest ab edito Hieron.]</small>: <em>Domine Deus
salutis meae in die clamavi, et nocte coram te</em> <strong>(Psal. 
LXXXVII, 2)</strong>. Item dicit: <em>Memoratus sum in nocte nominis
tui, Domine, et custodivi legem tuam</em> <strong>(Psal. CXVIII,
55)</strong> <small>[Note: <nobr><sub></sub></nobr> In edit. Hieron. his verbis statim haec adduntur:
<em>Sed forsitan in lectulo suo positus haec cantabat: quod
aliquanti pigriores sufficere putaverunt, si tantum in
stratu suo aut oret unusquisque, aut psalmum submurmuret.
Quod quidem et ipsum bonum est: Dei semper
et ubique meminisse salutare est. Sed quod sit melius
exsurgere et conspectui divino assistere, accipe ejusdem
prophetae,</em> etc.]</small>. Accipe ejusdem prophetae aliam vocem, quae
et tempus et habitum deprecantis ostendat: <em>In noctibus,</em> 
<nobr><sub></sub></nobr> inquit, <em>extollite manus vestras in sancta, et benedicite
Dominum</em> <strong>(Psal. CXXXIII, 2)</strong>. Et ne vespertinas
tantum horas noctes aestimes appellatas, occurrit et
dicit: <em>Media nocte surgebam ad confitendum tibi super
judicia justitiae tuae</em> <strong>(Psal. CXVIII, 62)</strong>. Ecce habetis
<nobr><sub></sub></nobr> et tempus expressum, et exsurgendi sollicitudinem,
quomodo confiteamini Deo, ostensam.</p> 
<p>Adhuc consideranti mihi intentionem sanctorum,
majus aliquid ac laboriosius occurrit, et ultra naturae
humanae conditionem suggeritur, cum eumdem prophetam
audis ita psallentem: <em>Si ascendero in lectum
strati mei: si dedero somnum oculis meis, et palpebris
meis dormitationem, aut requiem temporibus meis, donec
inveniam locum Domino, tabernaculum Deo Jacob</em> 
<strong>(Psal. CXXXI, 3)</strong>. Quis non stupeat tantam in Dei
amore animi devotionem; ut somnum sibi, sine quo
utique corpora humana deficiunt, penitus interdixerit,
donec locum ac templum Domino fabricandum
rex et propheta reperiret? Quae res nos debet fortiter
admonere, ut si ipsi locus Dei esse volumus; et tabernaculum
<nobr><sub></sub></nobr> ejus ac templum cupimus haberi perpetuo,
sicut Paulus apostolus asserit dicens: <em>Vos estis
templum Dei</em> <strong>(II Cor. VI, 16)</strong>: in quantum possumus
exemplo sanctorum vigilias diligamus, ne et de nobis
dicatur <small>[Note: <nobr><sub></sub></nobr> Haec item omnia hinc sumpsit S. Isidorus l. c.
cap. 21.]</small>: <em>Dormierunt somnum, et nihil invenerunt</em> 
<strong>(Psal. LXXV, 6)</strong>: quin potius et gratulabundus unusquisque
vestrum jam dicat: <em>In die tribulationis meae
Deum exquisivi manibus meis nocte coram eo, et non
sum deceptus</em> <strong>(Psal. LXXVI, 3)</strong>, Quia <em>bonum est confiteri
Domino, et psallere nomini tuo, Altissime; ad annuntiandum
mane misericordiam tuam, et veritatem
per noctem</em> <strong>(Psal. XCI, 2, 3)</strong>. Haec et ejusmodi tanta
ac talia ideo sancti illi cecinerunt, et scripta reliquerunt,
ut nos eorum posteri paribus eorum excitaremur
exemplis, ad celebrandas etiam noctibus nostrae
<nobr><sub></sub></nobr> salutis excubias.</p> 
<p>Sed a veteribus veniamus ad nova; a ministris legis
ad ministros Evangelii, ut de Novo etiam Testamento
vigiliarum gratia consignetur. Anna filia Phanuel
vidua continuis orationibus ac jejuniis serviens, non
discessit de templo die ac nocte. In Evangelio legitur,
quod pastores illi sanctissimi dum super gregem
suum nocturnas exercent vigilias, et angelos in splendore
videre, et Christum natum in terris primi audire
meruerunt. Jam vero institutio Salvatoris nonne
omnes ad vigilandum auditores exsuscitat, sive in
parabola boni seminatoris docendo: <em>Dum dormirent
homines, venit malus, et superseminavit zizania inter
triticum, et abiit</em> <strong>(Matth. XIII, 25)</strong>. Qui si vigilassent,
nec malus forsitan zizania seminare potuisset. Sive
<nobr><sub></sub></nobr> cum dicit: <em>Sint lumbi vestri praecincti, et lucernae ardentes;
et vos similes exspectantibus Dominum suum
quando revertatur a nuptiis. Beati servi illi quos cum
venerit Dominus, invenerit vigilantes</em> <strong>(Luc. XII, 35-37)</strong>:
<em>Et si vespertina,</em> inquit, <em>hora venerit, et si media nocte,
</em><nobr><sub></sub></nobr> <em>et si galli cantu, et inveniat eos vigilantes, beati sunt</em> 
<strong>(Marc. XIII, 33)</strong>. <em>Itaque et vos estote parati, quia qua
hora nescitis, Filius hominis venturus est</em> <strong>(Matth. XXIV,
44)</strong>. Nec verbis solummodo docuit vigilare, sed etiam
exemplo confirmavit. Namque testatur Evangelium,
quia <em>erat Jesus pernoctans in oratione Dei</em> <strong>(Luc. XI,
12)</strong>. Pernoctabat non sibi, sed ut sciremus quid
omnes facere debeamus. Et ipse increpat Petrum
tempore passionis dicens: <em>Non potuistis una hora
vigilare mecum?</em> Et ad omnes jam dicit: <em>Vigilate,
et orate, ne intretis in tentationem</em> <strong>(Matth. XXVI, 40,
41)</strong>. <small>[Note: <nobr><sub></sub></nobr> Edit. Hieron., <em>Haec verba, haec et ejusmodi exempla,
oro vos, quem non de profundo etiam somno et
morti simillimo valeant suscitare?</em>]</small> Haec verba ejusmodi exemplo, oro vos, quem
non de profundo etiam mortis simili modo valeant
suscitare?</p> 
<p>His instructi sermonibus, his confirmati documentis
beati quoque Apostoli et ipsi vigilaverunt, et
<nobr><sub></sub></nobr> vigilias imperaverunt. Petrus apostolus in carcere
noctu ab angelo suscitatur, et ipso reserante portam
ferream in domum Mariae pervenit, ubi erant multi
congregati, non dormientes utique, sed orantes. Idem
in Epistola sua ponit, et dicit: <em>Sobrii estote, et vigilate,
quia adversarius vester diabolus tanquam leo
rugiens circuit quaerens quem transvoret</em> <strong>(I Petr. V,
8)</strong>. Paulus et Silas in custodia publica circa medium
noctis orantes, hymnum audientibus vinctis dixisse
memorantur <strong>(Act. XVI, 25)</strong>; ubi repente terraemotu
facto, et concussis fundamentis carceris, et januae
apertae <small>[Note: <nobr><sub></sub></nobr> Ibid., <em>januae sponte apertae.</em>]</small>, et omnium vincula sunt subito soluta.
Item beatus apostolus Paulus <small>[Note: <nobr><sub></sub></nobr> Multa hic desunt, librarii negligentia, ut videtur,
omissa, ex edito Hieronymiano sic restituenda: <em>Idem
Paulus apostolus a Troade profecturus, sermonem docebat
usque ad mediam noctem, accensis lanternis
quampluribus in coenaculo. Ex quo Eutychus adolescens
somno oppressus, disputante Paulo prolixius, a
fenestra deductus, cecidit de tertio tecto, et sublatus
est mortuus: quo statim reddito vitae, usque ad lucem
sermocinatus, Deo gubernante profectus est. Quam
plene idem quamque copiose super exercendis vigiliis
adhortatus, Thessalonicensibus scribens ait:</em> Itaque
non dormiamus sicut et caeteri, sed vigilemus, et sobrii
simus. Nam qui dormiunt, nocte dormiunt, et
qui inebriantur, nocte ebrii sunt. Nos autem qui Dei
sumus, sobrii sumus. <em>Et mire concludit:</em> Sive, <em>inquit,</em> 
vigilemus, sive dormiamus, simul cum illo vivamus.
<nobr><sub></sub></nobr> <em>Ad Corinthios autem:</em> Vigilate, state in fide, confortamini,
viriliter agite. <em>Sic et ad Ephesios scribit:</em> 
Orantes in omni tempore in spiritu. <em>Et ipse vigilantis
quoque exemplum ponens in catalogo virtutum suarum,
fructum de vigiliis multis apud Corinthios gloriatur.</em>]</small> super exercendis vigiliis
adhortatur Thessalonicenses, dicens: <em>Vigilate,
et state in fide, confortamini et viriliter agite</em> <strong>(I Cor. 
<nobr><sub></sub></nobr> XVI, 13)</strong>.</p> 
<br> <h4><center>CAPUT IV. </center></h4> 
<p>Haec sufficiant de auctoritate et antiquitate sanctarum
vigiliarum. Superest ut secundum promissum
de earum utilitate aliqua proferamus; quanquam
sentiri magis potest per exercitium ipsa utilitas,
quam loquentis sermone narrari. <small>[Note: <nobr><sub></sub></nobr> Edit. Hieron., <em>Gustandum enim videtur,</em> quia
suavis est Dominus, <em>sicut scriptum est. Qui ergo,</em> etc.]</small> Gustando enim
videtur, <em>quia suavis est Dominus</em> <strong>(Psal. XXXIV, 9)</strong>.
Qui ergo gustavit, intelligit et sentit, quantum paedoris
vigilando deponitur, quantus mentis stupor
excutitur, quanta lux animam vigilantis et orantis
illustrat, quae gratia, quae sancta visitatio membra
<nobr><sub></sub></nobr> universa vigilantis laetificat. Vigilando timor omnis
excluditur, fiducia nascitur, caro maceratur, vitia
tabescunt, castitas roboratur, cedit stultitia, accedit
prudentia, mens acuitur, error obtunditur, criminum
caput diabolus gladio spiritus vulneratur. Quid hac
utilitate magis necessarium, quid istis lucris sanctis
commodius, quid hac delectatione suavius, quid ista
felicitate beatius? Teste etiam propheta, qui in principio
Psalmorum suorum beatum virum describens,
summam beatitudinis ejus in hoc versiculo collocavit,
dicens: <em>Si in Domini lege meditetur die ac nocte</em> 
<strong>(Psal. I, 2)</strong>. Bona est quidem diurna meditatio, bona
oratio, sed multo gratior et efficacior est nocturna
meditatio; quia per diem necessitates variae obstrepunt,
occupationes destruunt mentem, sensum multiplex
cura dispergit: nox autem secreta est, nox
<nobr><sub></sub></nobr> quieta est et opportuna orantibus, aptissima vigilantibus,
dum carnalibus occupationibus expeditum,
collecto sensu totum hominem divinis conspectibus
sistit <small>[Note: <nobr><sub></sub></nobr> Post haec verba in edit. Hieron. plura exstant
quae hic desiderantur. Sunt ejusmodi: <em>Inde diabolus
divinarum semper rerum callidus aemulator, sicut jejunia
et virginitatem, vana baptismata et inania suis cultibus
dedit: ita et hoc sanctum aemulatus officium,
nocturna sacra et vigilias suis comessationibus addidit.
Unde jam nostri fideles, si de suorum institutione non
excitantur ad habendas vigilias sacras in adversa varietatis
usurpatione cernentes, alienas a Dei rebus non
esse fateantur: quas non aemularetur iniquus ad deceptionem,
nisi Deo placitas esse cognosceret ad celebrantium
benedictionem. Tamen charissimi fratres, qui
vigilat,</em> etc.]</small>. Itaque Deo placitas cognoscite esse vigilias
ad celebrandam benedictionem.</p> 
<p>Tantum, charissimi, qui vigilat oculis, vigilet et
corde; qui orat spiritu, oret et mente; quia nec satis
utile est oculis vigilare, et animo dormitare, cum
econtrario ex persona Ecclesiae Scriptura dicat: <em>Ego
dormio, et cor meum vigilat</em> <strong>(Cant. V, 2)</strong>. Curandum est
etiam ante omnia ne nimietate cibi vel potus nostrorum
vigilatorum pectora onerentur, ne cruditatem
ructantes et crapulam, non solum ipsi nobis insuaves
simus, sed etiam gratia Spiritus sancti indigni judicemur.
Dixit namque vir quidam inter pastores eximius:
<nobr><sub></sub></nobr> Sicut fumus, inquit, fugat apes, sic indigesta
ructatio avertit et abjicit Spiritus sancti charismata.
Ergo tanquam divinum celebraturi mysterium, ante
nos per abstinentiam parare debemus, ut integrati et
expediti vigilare possimus: cogitatio quoque mala
pellatur, ne male vigilantium <em>oratio fiat,</em> sicut legitur,
<em>in peccatum</em> <strong>(Psal. CVIII, 7)</strong>. Sunt enim et ex malignis
maledictae vigiliae, ut in Proverbiis legitur: <em>Quia
ablatus est somnus ab oculis eorum. Non enim dormiunt,</em> 
inquit, <em>nisi male fecerint</em> <strong>(Prov. VI, 16)</strong>. Sed
absint, et longe absint ab hoc conventu tales vigiliae;
sed potius vigilantium pectus clausum diabolo, sit
<nobr><sub></sub></nobr> apertum Christo, ut quae labiis sonamus, corde teneamus.
Tunc erunt acceptabiles apud Deum nostrae
vigiliae, tunc pernoctatio salutaris, si competente
diligentia et devotione sincera, ministerium nostrum
divinis obtutibus offeratur.</p> 
<p>Haec de vigiliarum auctoritate et antiquitate, nec
<nobr><sub></sub></nobr> non etiam de earum sancta utilitate dicta sufficiunt.
De hymnorum autem psalmorumque devotione quam
grata sint et acceptabilia Deo, nunc quantulumcunque
dixissem, nisi ratio prolixior volumen aliud postularet:
quod Domino largiente sequenti exhibebitur
lectione.</p> 
<br> <h4><center>OPUSCULUM II.
<em>De Psalmodiae Bono.</em> </center></h4><nobr><sub></sub></nobr>  
<br> <h4><center>CAPUT PRIMUM. </center></h4> 
<p><nobr><sub></sub></nobr> De psalmodiae bono dicamus quae nobis Deus donare
dignatur. Nos itaque, charissimi, qui tam propheticis
quam evangelicis et apostolicis sumus omnes
eruditi magisteriis, quorum nobis dicta et facta ante
oculos proponamus, per quos sumus omne quod
sumus: et quam sint grata et accepta Deo spiritalia
<nobr><sub></sub></nobr> cantica, a primordio repetentes, iisdem auctoribus
asseramus. Si autem quaeramus quis omnium primus
hoc genus invexerit, non invenimus alium nisi
Moysem, qui canticum Deo insigne gestavit, quando
percussa Aegypto decem plagis, et Pharaone demerso,
populus per insueta maris itinera ad desertum
gratulabundus egressus est, dicens: <em>Cantemus
Domino; gloriose enim honorificatus est</em> <strong>(Exod. XV, 1)</strong>.
Primus igitur Moyses dux tribuum Israelis choros
instituit, et utrumque sexum distinctis classibus, se
ac sorore praeeunte, cantare Domino canticum triumphale
perdocuit. Postmodum Debbora nobilis femina
in libro Judicum hoc ministerio functa reperitur.
Ipse tamen Moyses e corpore recessurus terrificum
carmen in Deuteronomio iteravit; quod scriptum
<nobr><sub></sub></nobr> testamenti vice populo dereliquit, unde scirent quae
poena et quales eos contribulationes sequerentur, si
a Domino recessissent. Omnes miseri atque miserandi,
qui tali tamque evidenti denuntiatione praetermissa
noluerunt a peccatis et ab illicitis superstitionibus
praecavere.</p> 
<p>Jam vero postea multos invenies non solum viros,
sed etiam feminas Spiritu divino completas, Dei cecinisse
mysteria, etiam ante David, qui a pueritia in
hoc munus a Domino specialiter electus, et cantorum
princeps, carminum thesaurus esse promeruit.
Qui adhuc puer in cithara suaviter fortiterque canens,
malignum spiritum qui operabatur in Saule,
compescuit: non quo citharae illius tanta virtus
erat, sed quia figura crucis Christi, quae in ligno et
<nobr><sub></sub></nobr> extensione nervorum mystice gerebatur, jam tunc
spiritum daemoni opprimebat.</p> 
<p>Quid in his Psalmis non invenies quod faciat ad
utilitatem et aedificationem, ad consolationem humani
generis, conditionis, sexus, aetatis? Habet in
Psalmis infans quid lacteat, puer quid laudet, adolescens
quid corrigat viam, juvenis quid sequatur, senior
quid precetur. Discit femina pudicitiam, pupilli
inveniunt patrem, viduae judicem, pauperes perspectorem,
advenae custodem, audiunt reges judicesque
quid timeant. Psalmus tristes consolatur, laetos temperat,
iratos mitigat, pauperes recreat, divites ut
se agnoscant admonet, et ne superbiant increpat;
omnibus omnino suscipientibus se aptam medicinam
<nobr><sub></sub></nobr> contribuit Psalmus; nec peccatores despicit, sed
remedium eis per poenitentiam lacrymosam salubriter
ingerit. Dominus itaque Deus noster per David
servum suum confecit potionem, quae dulcis esset
gustu per cantationem, et efficax ad curanda vulnera
peccatorum per suam virtutem. Suaviter enim
Psalmus auditur dum canitur, penetrat animum cum
<nobr><sub></sub></nobr> delectat; facile Psalmi memoria retinentur, si frequenter
psallantur; et quod legis austeritas ab humanis
mentibus extorquere non poterat, hi per dulcedinem
cantionis excludunt. Nam quidquid Prophetae,
quidquid Evangelia ipsa praecipiunt, in his
carminibus suavi meditantium dulcedine continetur.</p> 
<p>Deus ostenditur ut timeatur, simulacra ridentur,
justitia ingeritur, iniquitas prohibetur, misericordia
laudatur, incredulitas abdicatur, veritas requiritur,
mendacia damnantur, dolus accusatur, innocentia
collaudatur, superbia dejicitur, humilitas sublimatur,
poenitentia praedicatur, pax sequenda depromitur.
Contra inimicos protectio postulatur, vindicta
promittitur, spes certa nutritur; et quod his est
omnibus excellentius, in Psalmis Christi sacramenta
<nobr><sub></sub></nobr> cantantur. Nam et generatio ejus exprimitur, et rejectio
plebis impiae, et gentium haereditas nominatur,
virtutes Domini cantantur, passio veneranda depingitur,
resurrectio gloriosa monstratur, sedes quoque
ad dexteram mirabiliter depingitur. Deinde igneus
Domini manifestatur adventus, terribile de vivis et
mortuis judicium panditur. Quid plura? Etiam Spiritus
creantis emissio, et terrae renovatio revelatur:
post quae erit in gloria Domini sempiternum justorum
regnum, peccatorumque perenne supplicium.</p> 
<br> <h4><center>CAPUT II. </center></h4> 
<p>Haec sunt cantica Dei quae canit catholica Ecclesia
Dei. Haec sunt quae hic noster conventus sono etiam
vocis exercet: haec non solum cantorem non resolvunt,
sed potius stringunt. Haec cantica placent Deo,
<nobr><sub></sub></nobr> ubi totum quod agitur spectat ad gloriam Creatoris.
Merito idem propheta omnes et omnia ad laudem
Dei cuncta gubernantis hortatur dicens: <em>Omnis spiritus
laudet Dominum</em> <strong>(Psal. CL, 6)</strong>. Se ipsum quoque
pollicens laudatorem dicebat: <em>Laudabo nomen Domini
cum cantico, et magnificabo eum in laude</em> <strong>(Psal. 
LXIII, 31)</strong>. Laudate Dominum in vita vestra, immolate
Deo sacrificium laudis pro anima et vita vestra, et per
ipsum ostenditur vobis in anima vestra, qua ad ejus
perveniatis salutare.</p> 
<p>Delectat Dominum nostrum de pura conscientia
laus emissa, sicut idem hortatur hymnigraphus, dicens:
<em>Laudate Dominum, quia bonus est psalmus; Deo
nostro sit jucunda decoraque laudatio</em> <strong>(Psal. CXXXIV, 3)</strong>.
<nobr><sub></sub></nobr> Hanc scientiam gerens, hoc officium Deo placitum
sciens idem Psalmista testatur: <em>Septies in die laudem
dixi tibi</em> <strong>(Psal. CXVIII, 164)</strong>. Et adhuc amplius aliquid
pollicetur: <em>Et lingua,</em> inquit, <em>mea meditabitur justitiam
tuam, tota die laudem tuam</em> <strong>(Psal. XXXIV, 28)</strong>.
Sentiebat enim sine dubio de tali opere beneficium,
sicut ipse commemorans dicit: <em>Laudans invocabo
Dominum, et ab inimicis mei salvus ero</em> <strong>(Psal. XXVI, 4)</strong>.
Tali tutamine et tali clypeo armatus, et fortissimum
illum Goliam gigantem straverat, et saepe de alienigenis
victoriam reportarat.</p> 
<br> <h4><center>CAPUT III. </center></h4> 
<p>Longum erit, charissimi, singula quae sanctorum
historia continet dicere, praesertim cum res exigat
de Novo Testamento aliqua ad veterum confirmationem
<nobr><sub></sub></nobr> et ad vestram instructionem debere proferri.
Ergo invenies primum Zachariam patrem magni
Joannis post longum illud silentium in hymni vice
prophetasse. Nec Elisabeth, diu sterilis, edito de
promissione filio Deum de ipsa anima magnificare
cessavit. Nato in terris Christo laudem sonuit exercitus
angelorum: <em>Gloria in excelsis Deo, et in terra pax
hominibus bonae voluntatis</em> <strong>(Luc. II, 14)</strong>. Annuntiantes
pueri in templo, <em>Hosanna filio David</em> <strong>(Matth. XXI, 15)</strong> 
clamaverunt; nec Pharisaeis livore strepentibus Dominus
ora innocentium clausit, sed potius aperuit,
dicens eis: <em>Non legistis scriptum: Ex ore infantium
et lactentium perfecisti laudem? Et si isti tacuerint,
lapides clamabunt</em> <strong>(Ibid., 16)</strong>. Ipse Dominus in verbis
doctor, in factis consummator, ut hymnorum ministerium
<nobr><sub></sub></nobr> gratissimum comprobaret, cum discipulis
hymno dicto exivit in montem Oliveti. Quis jam tali
documento de psalmorum et hymnorum religione
dubitabit; quando ille qui a coelestibus cunctis adoratur
et psallitur, ipse cum discipulis hymnum cantasse
perhibetur?</p> 
<p>Et Joannes in Apocalypsi refert se Spiritu revelante
vidisse, et audisse vocem aquarum multarum,
et tonitruorum validorum dicentium <em>Alleluia:</em> ex quo
nullus debet ambigere hoc vigiliarum sanctarum ministerium,
si digna fide et devotione vera celebretur,
angelis esse conjunctum, quos constat sine somno,
sine occupatione indesinenter laudare Deum in
coelis, et benedicere Salvatorem. Quae cum ita sint,
fratres, jam pleniore fiducia hymnorum mysterium
fideliter impleamus, magnam nos credentes a Deo
<nobr><sub></sub></nobr> gratiam consecutos, quibus concessum est cum tantis
ac talibus sanctis, prophetis dico atque martyribus,
Dei aeterni miracul . . . . . Hic cum David Domino
confitemur <em>quoniam bonus</em> est; cum Moyse potentiam
Domini magnis illis canticis personamus; cum Anna
quae Ecclesiae speciem gerit, olim sterilis, nunc fecunda,
in Dei laude corde confirmamur; cum Isaia
de nocte vigilantes psallimus; cum Habacuc, cum
Jeremia, cum Jona sanctissimis vatibus orando cantamus:
cum tribus aeque pueris, quasi in fornace positi,
convocata omni creatura, Creatori omnium benedicentes
psallimus.</p> 
<p><nobr><sub></sub></nobr> Quid hac utilitate commodius, quid hac delectatione
jucundius, quia et Psalmis delectamur, et orationibus
irrigamur, et interpositis lectionibus pascimur?
Et vere sicut boni convivae ferculorum varietate
delectantur, ita nostrae animae multiplici lectione
et hymnorum exhibitione saginantur.</p> 
<p>Tantum, charissimi, intermittentes fabulas superfluas,
intento sensu et vigilanti mente psallamus, ut
Deo non displiceamus. Sic enim nos hortatur psalmus
dicens: <em>Quoniam rex omnis terrae Deus, psallite
sapienter</em> <strong>(Psal. XLVI, 8)</strong>, id est intelligenter, ut non
solum spiritu, hoc est sono vocis, sed et mente psallamus,
et ipsum quod psallimus cogitemus ne captivata
mens fabulis et extraneis cogitationibus, laborem
habeat infructuosum. Sonus etiam vel melodia
<nobr><sub></sub></nobr> consentiens sanctae religioni psallatur, non quae tragicas
difficultates exclamet, sed quae in vobis <small>[Note: <nobr><sub></sub></nobr> An <em>verbis?</em>]</small> veram
Christianitatem demonstret; non quae aliquid theatrale
redoleat, sed compunctionem peccatorum faciat.
Sed et vox omnium vestrum non dissona debet
esse, sed consona. Non unus insipienter protrahat,
aut unus humiliet, alter vocem extollat; sed innitatur
humiliter unusquisque vocem suam intra sonum
chori concinentis includere, non extrinsecus extollentes,
aut protrahentes quasi ad stultam ostentationem
indecenter efferre, neque hominibus placere
velle. Totum enim tanquam in conspectu Dei, non
hominibus placendi studio celebrare debemus. Habemus
enim et de hac vocis consonantia formam positam,
vel exemplum, tres illos utique beatissimos
<nobr><sub></sub></nobr> pueros, de quibus refert propheta Daniel: <em>Tunc,</em> inquit,
<em>hi tres quasi ex uno ore hymnum dicebant, et glorificabant
Deum in fornace, dicentes: Benedictus es,
Domine Deus patrum nostrorum</em> <strong>(Dan. III, 51, 52)</strong>.
Videtis quia pro magisterio ponitur quod tres pueri
pariter Deum ex uno ore humiliter sancteque laudaverint.
Et nos utique omnes quasi ex uno ore eumdemque
psalmorum sonum, eamdemque vocis modulationem
aequaliter proferamus: qui autem aequare
se non potest caeteris, melius est ei tacere, aut lenta
voce psallere, quam clamosa voce omnibus perstrepere;
sic enim et ministerii implebit officium, et
humiliter psallenti fraternitati non faciet offendiculum.
Si ergo et nostra omnium vox fuerit inoffensa,
vel consona labiorum cymbalis bene sonantibus, et
<nobr><sub></sub></nobr> nos delectabit, et audientes aedificabit, et Deo nostro
suavis erit tota laudatio, qui in domo sua, sicut legitur,
unanimes habitare facit. Quando enim psallitur,
psallatur ab omnibus; cum lectio legitur, facto
silentio aeque audiatur ab omnibus, ut legente lectore
omnino clamosis vocibus nemo perstrepat.
Et antequam legatur, omnes convenite: si quis autem
supervenerit cum lectio celebratur, adoret tantum
Deum, et praesignata fronte, aurem legi Dei sollicite
commodet.</p> 
<p>Patet tempus orandi cum omnes oramus, patet
tempus cum volueritis, et quoties volueritis privatim
orare; ne obtentu lectionis doleas te perdidisse lectioonem,
<nobr><sub></sub></nobr> quia non semper eam quilibet paratam potest
habere: nam grande tempus semper in promptu
est: nec putetis parvam vobis nasci utilitatem ex
sacrae lectionis auditu; quia oratio ipsa fit pinguior,
dum mens recenti lectione saginatur, et currit per
imagines divinarum rerum quas nuper audivit. Nam
et Maria soror Marthae, quae sedens ad pedes Jesu
sorore neglecta verbum Domini intentius audiebat,
bonam partem sibi elegisse Domini voce firmatur.
<nobr><sub></sub></nobr> Ideo enim et diaconus clara voce in domo Dei sancti
praeconii admonet cunctos, ut sive orando, sive in
flectendis genibus, sive in psallendo, sive in lectionibus
sollicite audiendis, unitas servetur ab omnibus;
quia unanimes homines diligit Deus, et in sua
domo eos efficit habitare; in qua domo qui habitant,
beati pronuntiantur in psalmo, quia ipsi laudabunt
Dominum in saecula saeculorum <strong>(Psal. LXXXIII, 5)</strong>.
Amen.<span class="text-blue-600 font-bold"