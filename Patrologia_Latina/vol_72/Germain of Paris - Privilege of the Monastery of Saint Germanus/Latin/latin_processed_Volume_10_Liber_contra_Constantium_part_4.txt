Additamentum ex libris de Trinitate.
28. Ex lib. II de Trin., num. 6. Pater est, ex quo
 omne quod est consistit. Ipse in Christo et per Christum
origo omnium. Caeterum  esse ejus in sese
est: non aliunde quod est sumens, sed id quod est,
ex se atque in se obtinens; infinitus, quia non ipse
in aliquo, sed intra eum omnia; semper extra locum,
quia non continetur in loco; semper ante aevum,
quia tempus ab eo est. Curre sensu si quid
ei putas ultimum esse, eum semper invenies: quia
cum semper intendas, semper est quod intendas.
Semper autem locum ejus intendere 584 ita tibi
est, ut ei esse  sine fine est. Sermo in eo deficiet,
non natura claudetur. Iterum revolve tempora, esse
semper invenies: et cum calculi numerus in sermone
defecerit, Deo tamen semper esse non deficit.
Intelligentiam commove, et totum mente complectere;
 nihil tenes. Totum hoc habet reliquum, reliquum
autem hoc semper in toto est. Ergo neque
totum est, cui reliquum est; neque reliquum est,
cui est omne quod totum est. Reliquum enim, portio
est; omne vero, quod totum est. Deus autem et
ubique est, et totus ubique est. Ita  regionem
intelligentiae excedit, extra quem nihil est, et cujus
est semper ut semper sit. Haec veritas est sacramenti
Dei, hoc imperspicabilis naturae nomen in Patre. Deus
invisibilis, ineffabilis, infinitus: ad quem et eloquendum
sermo sileat, et investigandum sensus hebeat,
et complectendum intelligentia coarctetur.
29. Ex lib. III de Trin., num. 18. Volens itaque
Filius hujus nativitatis suae fidem facere, factorum
suorum nobis posuit exempla, ut per inenarrabilium
 gestorum suorum efficientiam de virtute nativitatis
 inenarrabilis doceremur: cum aqua fit vinum, cum
quinque panes, saturatis quinque millibus virorum,
excepto sexu et aetate reliqua, replent fragmentis
cophinos duodecim. Res cernitur, et nescitur; fit,
et non intelligitur; ratio non apprehenditur, effectus
ingeritur. Stultum est autem, calumniam in eo
inquisitionis intendere, in quo comprehendi id unde
quaeritur per naturam suam non potest. Ut enim
inenarrabilis est Pater in eo quod ingenitus est; ita
enarrari Filius in eo quod unigenitus est non potest;
quia ingeniti est imago qui genitus est. Cum enim
sensu atque verbis imaginem apprehendimus, necesse
est  etiam eum cujus imago est consequamur.
Sed invisibilia persequimur, et incomprehensibilia
tentamus, quibus intelligentia ad conspicabiles
 res et corporeas coarctatur; non erubescimus
stultitiae, non nosmetipsos irreligiositatis arguimus,
Dei arcanis, Dei virtutibus calumniantes. Quomodo
Filius, et unde Filius, et quo damno Patris, vel ex
qua sit portione natus inquirimus. Habueras in
exemplo operationum, ut crederes Deum efficere
posse, quorum intelligere efficientiam non possis.
30. Ex num. 19 ejusdem libri. Quaeris quomodo
secundum Spiritum natus sit Filius: ego te de corporeis
rebus interrogo. Non quaero quomodo natus
ex virgine sit: an detrimentum sui caro perfectam
ex se carnem 585 generans perpessa sit. Et certe
non suscepit quod edidit: sed caro carnem sine elementorum
nostrorum pudore provexit, et perfectum
ipsa de suis non imminuta generavit. Et quidem fas
 esset, non impossibile in Deo opinari, quod per virtutem
ejus possibile fuisse in homine cognoscimus.
31. Ex num. 20. Sed te, quisquis es, investigabilia
sectantem, et divinorum secretorum atque
virtutum gravem arbitrum consulo, ut mihi imperito,
et tantum de omnibus Deo ut sunt ab eo dicta
credenti, rationem saltem facti istius afferas. Dominum
audio, et quia his credo quae scripta sunt, scio
jam post resurrectionem frequenter videndum se in
corpore praebuisse multis non credentibus;  certe
Thomae non nisi contrectatis ejus vulneribus credituro,
sicut ait: Nisi videro in manibus ejus   figuram
clavorum, et misero digitum meum in locum clavorum,
et mittam manum meam in latus ejus, non
credam (Joan. XX, 25). Dominus se ad omnem intelligentiae
 nostrae imbecillitatem accomodat, et dubitationi
 infidelium satisfacturus, arcanum virtutis
invisibilis operatur: facti rationem, quisquis  eris
coelestium rerum scrutator, expone. Erant discipuli
inclusi, et secreto post passionem Domini conjuncti
consederant. Dominus Thomae fidem propositis conditionibus
confirmaturus assistit, palpandi corporis,
et contrectandi vulneris obtulit facultatem: et utique
qui compunctus recognoscendus sit, necesse est ut
corpus in quo est compunctus attulerit. Quaero ergo
per quas clausae domus partes sese corporeus intulerit.
Diligenter enim Evangelista expressit, dicens:
Venit Jesus januis clausis, et stetit in medio discipulorum
  suorum (Ibid., 26). An constructa parietum
penetrans, solidam lignorum naturam impenetrabilem
transcurrit? Stetit namque corporeus, non simulatus
 aut fallax. Sequantur ergo oculi mentis tuae
penetrantis ingressum, et cum eo clausam domum
intelligentiae tuae visus introeat. Integra sunt omnia
et obserata: sed ecce assistit medius, cui per virtutem
suam universa sunt pervia. Invisibilibus calumniaris:
ego a te visibilium exposco rationem.
Nihil cedit ex solido, neque per naturam suam aliquid
tamquam lapsu insensibili ligna et lapides admittunt.
Corpus Domini a sese non deficit, ut sese
resumat ex nihilo: et unde qui assistit in medio
est? Cedit ad haec et sensus et sermo, 586 et extra
rationem humanam est veritas facti. Idcirco ergo ut
de nativitate  fallimus, ita et de ingressu Domini
mentiamur. Dicamus factum non fuisse, quia intelligentiam
facti non apprehendimus: et cessante
 sensu nostro, facti ipsius cesset effectus. Sed mendacium
nostrum facti fides vincit. Adstitit Dominus
clausa domo in medio discipulorum: et Filius est
natus ex Patre. Noli negare quod steterit, quia per
intelligentiae infirmitatem consistentis non  consequaris
introitum: noli nescire quod ab ingenito et
 perfecto Deo patre unigenitus et perfectus filius Deus
natus sit, quia sensum et sermonem humanae naturae
virtus generationis excedat.
32. Ex num. 21. Et omnia quidem insuper mundi
opera adesse nobis in testimonium possent, ne
ambigere de Dei rebus atque virtutibus fas crederemus.
Sed in ipsam veritatem infidelitas nostra procurrit,
et violenti in excidium Dei potestatis irrumpimus.
Si liceret, et corpora et manus ad coelum
levaremus, solem astraque caetera annui cursus suis
limitibus proturbaremus, permisceremus decessus
Oceani et accessus, fluenta etiam fontium inhiberemus,
et naturas fluminum referremus, concuteremus
fundamenta terrae, et toto in haec opera Dei parricidio
desaeviremus. Sed bene est, quod nos intra
 hanc modestiae necessitatem natura corporum detinet.
Certe non fallimus, quid, si liceret, essemus
acturi: namque quia  possumus, profana voluntatis
audacia naturam veritatis convellimus, et bellum
dictis Dei comparamus.
33. Ex lib. II de Trin. n. 9. Cesset dolor querelarum.
Nam te, quisquis es qui haec requires, non
revoco in excelsum, non in amplitudinem tendo,
non deduco in profundum. Nonne aequanimiter ignorabis
Creatoris nativitatem, ignorans originem creaturae?
Hoc saltem requiro, sentisne te genitum, et
quae ex te generentur intelligis? Non quaero, sensum
unde hauseris, vitam unde sortitus sis, intelligentiam
unde adeptus sis, quale sit quod in te est, odor,
sensus, visus, auditus; certe nemo quod facit nescit:
 quaero unde ista his  quos generas indulgeas, qualiter
sensum inseras, oculos accendas, cor affigas.
Haec, si potes, enarra. Habes ergo quod nescis, et
tribuis quae non intelligis: aequanimiter imperitus
in tuis, insolenter in Dei rebus ignarus.