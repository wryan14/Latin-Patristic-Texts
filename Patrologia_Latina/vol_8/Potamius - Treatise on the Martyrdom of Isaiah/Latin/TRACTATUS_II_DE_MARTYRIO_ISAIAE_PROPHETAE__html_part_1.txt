TRACTATUS II. DE MARTYRIO ISAIAE PROPHETAE.

(Indidem p. 98.)  TRACTATUS II. DE MARTYRIO ISAIAE PROPHETAE.

(Indidem p. 98.)  Isaias cum Christum  praedicaret, vel cum futurae

damnationis elogium israelitico populo nuntiasset,

atroci feritate blasphemantium commota barbaries,

sectum a capite duabus eum violento supplicio quasi

offulis  bifidavit, jussitque a capite per aures usque

ad scapulas secari cervicem: quasi parum fuerit si

immanitate lymphatica martyrem Dei acuto ense transfoderet

, aut ipsa lamina insontis viri per jugerum

 fidiculae saevientis per costas stridente ictu sulcaret;

nisi in unum corpus duas offulas gemini pene cadaveris

scissae carnis ruptura truculentus appeteret, et

duas de aequalitate juncturae quasi  formulas exsecaret.

Sed in tanto coelesti palestrae miraculo nullus,

ut arbitror, spectaculo  resultanti, ita videre 

eum poterit, nisi gesta numerare pertentet. Idcirco

sollicitis  visibus veteris disciplinae novam de passionibus

 celebritatem advertite; qualisque illic fuerit

martyrii nobilitas, quam praeclara, quam fortis. Cum

in capite, hoc est, collectae sensualitatis umbilico serra

viam faceret, et stridore reciproco sulcos dentium 

duceret, labebatur (credo) lamina, dum dentes infigit,

et per messem capillamenti, crassumque tegminis

velamentum, vel callosae glutinum cutis Hebraeas capitis

litteras textum verticis  mersit. Mox se ut ad

cubile cordis  concinnamenti nisu sector sollicitus

defixisset, fontis fluenta purpurei laxatis venarum

lapsibus, ne venas vermiculatim pollice  profanus

intenderet, croceus se affatim imber infudit, ut tecta

gurgite sanguinis venarum pictura  non tremeret,

neque miraretur, quale esset illud unde victus erubescere

cogeretur. Patuerunt quippe internorum viscerum

 castidici juvenis laqueata commercia, sonus  buccinae

ferientis, profunda vivacitas et sicca jejunia voluptatum.

Sed  Belias, filius Ezechiae, vir cruentus,

et prodigus genealogiae, mathematicus catabolicorum,

 fatidicorum, et  pythonicorum antistes, intra

loricam sacri pectoris fidei comitium, praedicationis

politicae litterarum curiam requirebat. Et licet jam

esset membratim corporis divisa possessio, interna

proderet, abdita revelaret, obscura porrigeret, et

quale esset illud, unde victus erubescere  cogeretur,

ut persecutor infamis hominem Dei dentibus discerperet

alienis; propheta tamen egregius et illustris

inter resupinatos sectores, et pendulos tamdiu immobili

inconcussi corporis perduravit statu, quamdiu

duo esse inciperent, qui figuras gentium cum suo

 persecutore damnarent .