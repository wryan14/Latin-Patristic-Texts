NOTITIA HISTORICA IN S. GALLUM.
(Fabric. Bibl. med. et inf. aetat.)
 Gallus Hibernus, confessor, sancti Columbani discipulus,
abbas apud Arbonam in Germania, defunctus
anno Christi 640, aetatis 95 , cujus memoria
recolitur in martyrologiis 16 Octobris. Ejus Vita, libris
duobus a Walafrido Strabo scripta, exstat apud
Surium 16 Octobris, et in Thomae Messinghami Florilegio
sanctorum Hiberniae, pag. 255 et 294. Memoria
ex Notkero ad 16 octobr. et de translatione ejus
16 novembr. atque Ratperti  versus de festivitate
sancti Galli, et pag. 415 sermo ab eo dictus in templo
sancti Stephani in consecratione Joannis episcopi
Constantiensis, anno 614. Hunc primus ediderat Canisius,
tom. V antiquarum Lectionum, parte II, pag.
896 (Edit. novae Basnagianae tom. I, pag. 784), deinde
recusum in Supplemento Bibl. Patrum Paris., tom. I,
 pag. 678, et in Lugdunensi Bibl., tom. XI, pag. 1046,
et separatim cum Casp. Barthii notis Francof. 1623, 8o.
Ecclesiae vero gubernandae formam et monita salutaria
ad Wulmarum presbyterum, quae memorat Baleus,
intercidisse vel certe edita non esse existimo, certe
 inter Galli opuscula a Barthio edita, quod vir praeclarus
conjiciebat, non exstant, nihil enim Galli
praeter sermonem jam memoratum Barthius edidit.
Epistolam brevem ad Desiderium ab anno 1635 Cadurcensem
episcopum, quem dominum semper suum
et apostolicum Patrem Gallus peccator appellat, vulgavit
Jacobus Usserius in epistolis Hibernicis, pag.
23. In ea mentio de clade Massiliensi. Hujus Sancti
Galli celebre monasterium in Suevia ord. Bened., de
quo Goldastus in Alemannicis. Vide supra tom. I,
pag. 6 seq., atque epigrammata et hymni sacri illustrium
virorum illius monasterii in tom. V, parte II,
antiquarum Lectionum Henr. Canisii (Edit. novae tom.
II, parte III, pag. 185 seq.). Chronicon brevissimum
monasterii Sancti Galli ab anno Christi 691 ad 814,
 apud Baluzium tom. I Misc., pag. 494-495. Denique
Jodoci Mezleri, coenobitae San Gallensis de viris illustribus
monasterii Sancti Galli libri duo anno 1606
inscripti et editi, Bernardi Pezii tom. I Anecdotorum,
parte III, pag. 555.
