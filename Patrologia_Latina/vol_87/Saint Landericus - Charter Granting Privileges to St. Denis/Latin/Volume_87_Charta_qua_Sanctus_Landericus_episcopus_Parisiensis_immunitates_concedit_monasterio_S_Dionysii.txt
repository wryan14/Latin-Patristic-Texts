br><small>ANNO DOMINI DCLI.</small><br>SANCTUS LANDERICUS,
PARISIENSIS EPISCOPUS. </center></h4>
<nobr><sub></sub></nobr> 
<br> <h4><center>NOTITIA HISTORICA.
<br><small>(Ex Gallia Christiana, tom. VII.)</small><br> </center></h4>
<p><nobr><sub></sub></nobr> Landericus Parisiensis episcopus consensit et
nomen apposuit suum cum aliis episcopis privilegio
libertatis et immunitatis a Clodovaeo II rege concessae
monasterio sancti Dionysii X Kalend. Julii anno 16
regni sui <strong>(Hist. eccles. Paris. t. I, pag. 188)</strong>. Quin et
ipsum aliud eidem coenobio anno praecedenti contulisse
eadem de re privilegium probare videntur bulla
Stephani II papae data Fulrado abbati sancti Dionysii
IV Kal. Martii 757, et charta Hilduini abbatis nono
saeculo de partitione bonorum hujusce monasterii,
licet vulgatum pro falso, sin minus interpolato a plerisque
reputetur <strong>(Saec. III Bened., part. II, pag. 336;
Hist. eccles. Paris., tom. I, pag. 180)</strong>. Et certe in
concilio Pistensi habito anno 862, Ludovicus sancti
Dionysii abbas privilegium a Landerico Parisiensi
<nobr><sub></sub></nobr> episcopo suo monasterio jampridem concessum obtulit
confirmandum, cui subscripserunt episcopi, inter
quos Aeneas Parisiacae urbis episcopus privilegium
domni Landerici antecessoris sui omnino aequitatis
tramite servare approbans corroboravit <strong>(Spicileg.
t. VI, pag. 378)</strong>. Landerici Parisiensis episcopi meminit
Chronicon sancti Maxentii apud Labbaeum
tomo II Bibliothec., pag. 192: Clodovaei filii Dagoberti
temporibus exstitit Ansoaldus Pict. Audoenus,
Landericus Parisiacae praesul, etc. Meminerunt
<nobr><sub></sub></nobr> et diversa Hagiologia, pervetusta recensque edita
Breviaria, de quibus vide Bollandistas, tomo I Junii,
pag. 292. Inde mirum a nonnullis, inter quos Valesius,
neminem Audobertum inter et Chrodobertum
Parisiensem episcopum recenseri, qui volunt apud
auctores, qui temporibus Dagoberti, Clodovaei II et
Clotarii III, scripserunt, vel in conciliis quae habita
sunt, nullum reperiri Landericum Parisiensem episcopum;
illum vero, cui Marculfus suas formulas
nuncupat, posse esse alterum Meldensem, de quo
Molanus in indiculo sanctorum Belgii. At praeter
quam quod illius meminerunt tabularia Parisiensis
Ecclesiae, et antiqui ejus episcoporum indices, Marculfus
sub Clodovaeo II suas edidit formulas anno
circiter 654, quo tempore Faro Meldis sedebat; nec
<nobr><sub></sub></nobr> ullus tunc Landericus in tabulariis ecclesiarum praeter
Parisiensem ascriptus est, ut optime in praefatione
demonstrat vir clarissimus Hieronymus Bignon
senatus Parisiensis ornamentum, qui Marculfi
formulas primus luce donavit anno 1613, quas edidit
postea Baluzius inter Capitularia, tomo II. Ferunt et
a Landerico primum ad limina matris ecclesiae exstructum
dotatumque celebre illud nosocomium, quod
vulgo domus Dei appellatur. Celebratur quidem maxime
ob incredibilem suam erga pauperes charitatem
<nobr><sub></sub></nobr> quae grassante fame anno, ut putat Mabillonius, 651,
eo devenit, ut etiam domesticam supellectilem
vendiderit. Quin et dicitur sacra ecclesiae vasa destruxisse,
ut egenis alimoniam pararet. Sepultus est
sanctus Landericus in ecclesia sancti Germani Antissiodorensis,
ubi ejus adhuc asservantur reliquiae,
quas anno 1171 a Mauricio de Soliaco in capsa lignea
<nobr><sub></sub></nobr> rescratas Petrus de Ordeomonte 17 Sept. 1408
cum nonnullis reperiit schedulis vetustate attritis,
Landerici Parisiensis episcopi nomine inscriptis, et
in argenteam capsam rite ac solemniter reposuit super
columnam pone majus altare. Sancti pontificis
memoria solemnis est in Ecclesia Parisiensi ad IV
Idus Junii</p>
<br><nobr><sub></sub></nobr> 
<br> <h4><center>CHARTA QUA SANCTUS LANDERICUS, EPISCOPUS PARISIENSIS, IMMUNITATES CONCEDIT
MONASTERIO S. DIONYSII <small>[Note: <nobr><sub></sub></nobr> Vulgavere Dubletus, Hist. abb. S. Dion., pag.
<nobr><sub></sub></nobr> 443; Cointius, Ann. t. III, pag. 339; Sirmondus,
Concil. Gall. Sirm. t. I, pag. 495; Hard. t. III, col.
985, et alii conciliorum collectores. Exstat in historia
Ecclesiae Parisiensis, t. I, pag. 180; et inter Probationes
libertatum Ecclesiae Gallicanae, part. IV, pag.
197. Mabillonius, Annal. t. I, pag. 427, dum hujus
chartae sinceritatem expendit, et rem in medio se
relinquere profitetur, in severiorem tamen partem
videtur propendere. Launoius, Assert. inquisit. in
immun. Sancti Germani a Pratis, part. IV, cap. X,
sect. I, 3, pluribus argumentis hoc instrumentum de
falso criminatus est. Horum quaedam diluerunt Cointius
et historiae Ecclesiae Parisiensis scriptor. Sunt
qui chartam hanc non omni ex parte falsam, sed aliqua
interpolatione vitiatam contendant. Nos quidem
non negaverimus exstitisse immunitatis chartam a
Landerico Ecclesiae Parisiensi concessam, quam
confirmavit Clodoveus II, diplomate, sed ea deperdita,
novam fabricatam fuisse circa nonum saeculum
<nobr><sub></sub></nobr> judicamus. Vide infra, not. <sup>d</sup>. Certe, si cum diplomate
<nobr><sub></sub></nobr> Clodovei conferatur Landerici charta quam hic exhibemus,
alia omnino videbitur quam ea quae hoc diplomate
confirmata est. Sequimur lectionem Dubleti.]</small> (ANN. 652).
<br><small>(Ex Brequigny Diplom., Chart., Leg., tom. II.)</small><br> </center></h4>
<p><nobr><sub></sub></nobr> Divina largiente gratia, Landericus, Parisiorum
Ecclesiae episcopus <small>[Note: <nobr><sub></sub></nobr> Launoius, ubi supra, negat hac aetate exstitisse
Parisiensem episcopum nomine Landericum; perperam,
ut videre est in Nova Gall. Christ. t. VII,
col. 24.]</small>.</p>
<p>Quoniam quidem inter ea quae, Dei disponente
providentia, cursu temporis agimus, si quid recte
<nobr><sub></sub></nobr> actum est, ad illius, qui et dando praemonuit et posse
contulit, gloriam et nostram prosperitatem non est
dubium adtinere, decet etiam praesertim eos qui in
sacris ordinibus eminere videntur, privatae et publicae
rei ita curam agere, ut et sua peccamina annullare,
et, si quid est virtutis, hoc semper ad altiora studeant
provehere, et aliorum vel benefacta commendare,
vel vitia invigilent corrigere. Debet etiam
esse grata omnium Dei fidelium inter se familiaritas
et in expectandis dandisque beneficiis adeo opportuna
propinquitas, ut nulli prorsus digna petenti, non
modo non abnuat, verum etiam ut amplius quod dignum
est ab altero petere postuletur. Quapropter
noverit omnium catholicae Ecclesiae cultorum generalis
universitas quod domnus gloriosissimus Clodoveus,
<nobr><sub></sub></nobr> Francorum rex, divino irradiatus lumine, religiosa
petitione humilitatis nostrae extremitatem poposcit,
ut et nos, et canonicorum nostrorum <small>[Note: <nobr><sub></sub></nobr> Scriptor historiae Ecclesiae Parisiensis, ubi supra,
probare nititur canonicos non ante saeculum
nonum in Francia fuisse institutos. In hoc vero videtur
frustra esse; legitur enim apud Gregorium Turonensem,
Hist. lib. X, cap. 31, n. 6, a Balduino,
Turonensi episcopo, institutam fuisse mensam canonicorum,
regnante Clotario II.]</small> communis
fraternitas, securitatis et incommutabilitatis
privilegium ederemus, pro reverentia sancti Dionysii,
sociorumque ejus Rustici et Eleutherii, qui cum eo
laurea martyrii sunt redimiti, ad basilicam ipsorum,
ubi ipsi corpore requiescunt, et in virtutum miraculis
coruscant, et ubi Dagobertus, genitor suus, quondam
rex, vel genitrix sua Nanthildis regina, sepulturas
habere videntur; quanquam sancta Carthaginensis
synodus, facta a domino bonae memoriae
Bonifacio ejusque coepiscopis, non prohibeat monachos
<nobr><sub></sub></nobr> sub privilegio proprio residere, vel sancti Augustini
libri de ecclesiasticis gradibus doceant monachos
sub quiete regulariter viventes sua singulari
lege debere quiescere, et ab omni infestatione clericorum
<nobr><sub></sub></nobr> intrepidos permanere, ne saecularis strepitus
eos laedat quos districta regula servitutis Domini moderatur.
Quod nos considerantes, dum et canonica
institutio nos hac de re non praejudicat, vel ideo quia
supradicti domni Clodovei regis petitio quasi nobis
jussio est, cui difficillimum est resisti, vel pro reverentia
tantorum martyrum, quorum patrocinio se
ipse commisit, seu ut ipsis monachis secundum sanctum
ordinem vivere liceat, et ut tam pro nobis
quam pro omnibus nostrae Ecclesiae fratribus Deum
orent, ipsum privilegium plena voluntate, una cum
consensu fratrum meorum, ipsis concessisse visus
sum. Per quod decerno, atque ob testificationem divini
nominis interdico, ut nec ego deinceps, nec
<nobr><sub></sub></nobr> ullus successorum meorum hoc audeat infringere, vel
temerario ausu aliquatenus violare, videlicet, ut omnis
presbyter vel clericus, ex his qui in ipso castro
praefati beatissimi Dionysii martyris, vel extra, ex
loco qui dicitur fons sancti Remigii, sicut via distinguit
quae praebet iter juxta pratum quod dicitur Formosum,
usque ad ecclesiam sancti Quintini martyris,
et illinc per regalem stratam, donec veniatur
ad vivarium in capite Tricini pontis, sicut prata
fratrum distinguunt, usque ad praefatum locum fontis
sancti Remigii, omnes illi qui in hoc circumscripto
spatio ecclesiis serviunt, sint liberi et absoluti ab
omni debito et redditione circadarum <small>[Note: <nobr><sub></sub></nobr> Circadarum jura (id est census qui solvebantur
episcopis vel archidiaconis ab ecclesiis pro visitatione)
prorsus ignorata fuerunt saeculo VI; imo vix
saeculo IX in usu esse coeperunt. Hincmarus, Opera,
t. II, pag. 179, in epistola sua ad Ludovicum Balbum,
<nobr><sub></sub></nobr> instat ne in regno ejus, per occasionabiles
circadas, et per indebitas consuetudinarias exactiones
ante viginti annos impositas, ecclesiae affligantur.
Et, ne quis credat anterioribus temporibus
<nobr><sub></sub></nobr> has exactiones fuisse introductas, addit tempore Pipini,
Caroli et Ludovici eas in usu non fuisse. Ergo
circa nonum saeculum conflata haec charta censeri
potest, ut supra diximus, col. 299, not. <sup>a</sup>.]</small> et synodorum.
Tamen volumus, et pro reverentia sancti martyris
<nobr><sub></sub></nobr> Dionysii concedimus ut, si necessitas eis fuerit,
ex nostro vel successorum nostrorum episcopatu, sine
precio crisma et oleum suscipiant. Et si quis eorum
presbyterorum vel clericorum forte aut occisus
(quod absit) aut vulneratus fuerit, aut ex eis omnibus
alicujus injuriae acclamatio surrexerit, quicquid
ex hiis omnibus nos adtinere videtur, hoc totum
abbati qui in ipso sancto loco praefuerit, caeterisque
fratribus, habendum et disponendum concedimus.
Quod si aliquis calliditate aut cupiditate praeventus
fuerit, et ea quae sunt superius comprehensa temerario
spiritu violaverit, tribus annis poenitentiam
agat a communione fratrum sequestratus, et nihilominus
hoc privilegium, Christo protegente, qui et
adjuvet illud conservantibus, et dissipet illud destruere
<nobr><sub></sub></nobr> cupientibus, perpetuum maneat incorruptum.
Quam diffinitionem constitutionis nostrae, ut nostris
et futuris temporibus valitura sit, manus nostrae
subscriptionibus roboravimus, et coepiscopis domnis
et fratribus nostris rogando supplicamus, ut ipsam
insuper firmare debeant. In Christi nomine Landericus,
ac si peccator, episcopus urbis Parisiacae, hoc
privilegium consensi et subscripsi. Munemundus episcopus
consensi et subscripsi. Gonualdus episcopus
<nobr><sub></sub></nobr> consensi et subscripsi. Vulfolenus episcopus consensi
et subscripsi. Armentarius episcopus consensi et
subscripsi. Runicus episcopus consensi et subscripsi.
Malchardus episcopus consensi et subscripsi. Eligius
episcopus consensi et subscripsi. Grator episcopus
consensi et subscripsi. Joannes episcopus consensi
et subscripsi. Burgundofart episcopus consensi et
subscripsi. Richoaldus episcopus consensi et subscripsi.
Baldomerus episcopus consensi et subscripsi.
Audoenus episcopus consensi et subscripsi. Taurinus
episcopus consensi et subscripsi. Eustogius episcopus
consensi et subscripsi. Laridandus episcopus
consensi et subscripsi. Bertefredus episcopus consensi
et subscripsi. Audobertus episcopus consensi
et subscripsi. Clarus episcopus consensi et subscripsi.
<nobr><sub></sub></nobr> Lastardus episcopus cons. et subs. Litterius epis.
cons. et subs. Palladius epis. cons. et subs. Aetherius
e is. cons. et subs. Ingildus epis. cons. et subs. Audebertus
epis. cons. et subs. Facto privilegio sub
die Kalendarum Julii, in anno quinto decimo, regnante
Clodoveo, gloriosissimo rege. Ego Austrolenus
tutor, jubente domno Landerico, episcopo, hoc
privilegium scripsi et subscripsi.</p>

