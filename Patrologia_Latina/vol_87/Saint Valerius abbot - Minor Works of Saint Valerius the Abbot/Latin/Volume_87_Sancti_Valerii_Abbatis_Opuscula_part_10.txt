VALERII NARRATIONES.
Superius memorato Patri nostro Donadeo.
 ORDO QUERIMONIE PREFATIO DISCRIMINIS. 
29. Dum olim ego indignissimus peccator Asturiensis
provinciae indigena, intra adolescentiae tempora
mundialibus illecebris occupatus, lucrisque
terrenis inhians, vanis disciplinis intentus, per infimas
saeculi tenebras  curam eorum frena laxarem,
subito gratiae divinae desiderio coactus pro adipiscenda
sacrae religionis crepundia, toto nisu mundivagi saeculi
fretum aggrediens, velut navigio vectans ad
 Complutensis coenobii laetus properans  transmeare
immensi desiderii ardore succensus, atque futuri judicii
timore perterritus, confidens per confessionis iter
tandem ad lucem pertingere veritatis. Sed ideo mundani
maris fluctibus oppressus, atque ex diabolico
saepe infestante flabro dirae tempestatis procellis expulsus,
desideratum non valui pertingere portum.
Necessitate compulsus inter Asturicensis urbis et
castri petrensis confinia, ad eremi deserta confugiens,
 juxta duritiam nequitiae cordis mei, reperi
saxeum locum Deo sacratum eminente celsitudinis
in montis cacumine situm, ab humana habitatione
desertum, austeritate immensae sterilitatis arentem,
cunctae  argis densitate detersum, nulla nemoris
amoenitate vernantem, neque herbarum fecunditate
conspicuum, denique cunctorum undique flabrorum
diris imminentibus procellis impulsum, saepeque tempestivis
aquarum imbribus, atque nivali immanitate
infectum, cunctisque simul intolerabilis algoris rigoribus
occupatum. Cumque infelicitatis meae tot cladibus
crebro cernerem  experiri miseriam, simulque
cunctis intuens meum infaustum animum affligi penuriis,
atque inenarrabilibus necessitatibus coarctari,
cuncta aequanimiter tolerans animo sustinebam, metuens,
 scilicet, ne coepta deserendo, infima repeterem,
scriptum est enim quia nemo retrorsum noxia
contempti vitans discrimina mundi aspiciens, salvandus
erit, nec debet arator dignum opus exercens
vultum in sua terga vertere. Crebro igitur astutus
inimicus ad decipiendum variis cogitationibus brutum
pectus exagitat; graviter  enim resistendum,
atque vitaliter repugnandum est, ne quem aut falsae
justitiae umbra decipiat, aut incerta mobilitas inutili
levitate compellat semel coepta deserere.  Maxime
quidem labor est, cum ad fastigia celsa contenditur,
nec potest ad summum apicem perveniri, nisi totus
in opere desudet agonizans dura quae delicatus animus
nescit appetere. Nam prima est palma victoriae,
se ipsum subjiciendo superare, is quem usque ad
 contemptum mortis fidei calor, et spei futurae infractum
robur armaverit. In quibus verius dixerim, ipse
potius dimicavit et vicit.
30. Cum haec omnia prolixo jam tempore, opitulante
Domino, tolerarem, post aliquantorum annorum
intervallum, tandem Christiana, videlicet, miseratio
pietate commota coepit se ibidem diversa
 utriusque sexus vulgi caterva confluens glomerare,
mihi quoque infelici adjutorium praebere, obsequium
impendere, vel stipendia ministrare. Cumque jam
summa necessitas, suffragante Domini pietate, verteretur
in voluntatem, illico insurgens quidam vir
barbarus, valde lubricus et cunctis levitatibus occupatus,
Flainus nomine, ejusdem basiliculae presbyter,
 antiqui hostis stimulis instigatus, invidiae fascibus
magisque succensus, sicut mos  pravorum est invidere
aliis, quod ipsi habere non appetunt, ejusdem
invidiae tenebris caecatus, insane saeviens, coepit adversus
pusillitatem meam odia machinare, atque crebra
praetendere impedimenta, saepeque jacturam incutere.
Cum vero quandoquidem ad eumdem locum
conveniebat cute teterrima (sicut scriptum est: frons
picea nigrore proprio  depromitur), amictu trucutentus
 velut saevissima bestia frendens magis pro
contumelia subversionis meae ad eumdem locum accedebat,
quam ut pacem charitatis aut misericordiae
pronecteret pietatis. Cum haec enim diutius agerentur,
coepi cor meum moerore atque angustiis fluctuare,
cogitans qualiter possim ipsius aemuli discordiam
vitare, atque vulgi inquietudinem declinare, vel
cunctas illecebras hujus saeculi impolluto calle transire.
Post haec itaque pietatis Domini confisus virtute
in abditissima antiquae solitudinis me contuli quam
quaerebam. Cumque ibidem aliquanto tempore solitarius
permanerem, nec sic a mea persecutione quievit
ipse jam saepedictus pseudo-sacerdos. Nam libros
quos de Lege Domini et sanctorum Triumphis pro
consolatione peregrinationis meae, atque correptionis
 disciplinae, vel scientiae industria ipse conscripseram,
mihi prius cum ingenti contumelia abstulit; postmodum
vero, si per ipsius versutissimam supplantationis
saevitiam, si autem per actoris sui diaboli instigantis
peritiam, ille novit cui nulla latent absconsa.
Nam crebro latronum atrocitate vastatus, et usque
ad mortem diversorum scandalorum  injuriis humiliatus,
cum pene extremo degerem spiritu.
31. Comperientes haec fidelissimi Christiani mox
accurrentes, licet invitum finem mortis desiderantem
ab hujus cladis me eripientes periculo, et in supra
memorato petrense castro praedio quod nuncupatur
 Ebronauto, ad aulam sanctorum usque perduxerunt.
Post haec igitur pristinae solitudinis solitam
quietem desiderans, coepit anima mea rursum anxietudinum
 molestiis aestuare,  publica habitatione
horrens pavescerem. Hoc cum summa ambitione
elegi, ut erga sancta altaria me ergastulo manciparem,
ut et quietis solitudine amplius non egerem; et
pes meus commotionem ultra  foris exiret, atque ut
per haec praesente  lautomiae claustra ab aeterno voraginis
carcere me dextera divina sustolleret. Dum
post saepedictas atroces discriminum penurias novissime
huic habitaculo quievissem in ejusdem basilicae
angulo angustiis coarctatus, velut in pelago freti navis
natantis sub tegmine carinae in interioribus sentinae
tenebris obligatus, mundanae tempestatis infestantibus
flabris, procellarum collisione attritus, et
acsi intermediis ipse saeculi fluctibus non perfecte,
sed vel ex parte me aliquantulum recepisse retrursus
 congauderem, dudum adepta quiete, denique
invidus inimicus antiquissimus hostis, qui piis operibus
ab angue livoris malitiae suae permotus innumeris
artium pristinis indesinenti conflictu impedire
conatur, coepit igitur prima congressione certaminis
in nocturnis tenebris sonitum dirae vocis super me
jugiter ingentem strepitum circitare, ut me quasi
pavore perterritum irrite commoveret. Sed cum me
cerneret in virtute Domini confidentem suo non
posse terrore concutere, insigni furoris denuo insurgens
atrocitate, aggregatisque satellitibus suis coepit
 visibiliter infatigabili jugitate me acrius impugnare
per unius fere anni spatium, seu amplius, aliter
summe fortiter agonizans a mea subversione penitus
non recessit.
32. Cum autem non per virtutem tolerantiae meae,
sed potius per omnipotentis Domini terribili fortitudinis
increpatione tandem fugatus abscessisset, videns
 saevissimus adversarius perfidiae suae conatus
frustra adhibitos minime profecisse per supplantationem
invisibilem fraudulentae inclusionis suae, aggressus
est illustrem virum nomine  Ric emirum, quem
novit etiam ipsius esse praedii Dominum. Cumque
ejus vicinum praetulisset imminere obitum, instigavit
eum ut ipsum exiguum meum destrueret habitaculum,
quod et protinus fecit. Ipsum namque statim
 diruens tugurium, et me simul ruentem quasi de
coelo ad inferna prolapsum, in saeculi rursum projecit
theatro. Et dum in eodem evulsionis meae locum
ecclesiae sacrum niteretur construere altarium, hoc
 callida cogitatione elegit inimici persequentis
instinctu, ut me quasi saecularibus illecebris
captum multis opulentiae stipendiis ditatum pro majoris
ruinae interitu ipsius Ecclesiae ordinaret presbyterum.
Scriptum est enim: Sic quippe servus omnipotentis
Domini metuit paupertatis suae securitatem
perdere, sicut avari divites solent perituras divitias
custodire. Et iterum: Tribulationem et miseriam invocabo.
Ut quomodo elatus invocat Deum sic sanctus
vir et bellator invictus, ad exercendum se et probandum,
tribulationem et miseriam invenire desiderat.
 Et rursum: Exigua est ambitio, et parva requies,
vel delectamenta hujus mundi. Nec comparandum
est futuri contemplatione supplicii. Noli e per vitae
praesentis mala, per occupationem modicam ad futuri
poenam pervenire judicii. Quia vita praesens vanitas
est, et honor qui in ea suscipitur temporalis, ac brevis
mundi istius commoratio, cujus divitiae sicut aranea
dissolvuntur. Beatus autem ille est cui Deus tribuit
ut inculpabilem animam  istam factori omnium
Deo conservet, ut valeat sincerus ac innocens potentiae
illius proximare, ut talem eam exhibeat immaculatam,
qualis ab eo dum susciperetur illata est.
Nam miser ille vanus et vacuus homo qui vult modo
laetari in saeculo, et postmodum gaudere cum Christo.
Beatius est quippe liberum exire quam post vincula
 libertatem quaerere. Melius enim est laboriosam ducere
vitam, quam abstinentiam trahere criminosam.
Potius plerumque est peregrinantes atque egentes
de hoc saeculo migrare, quam per divitias hujus
mundi laqueum erroris incurrere. Crebra quidem
pullulat cupiditatis saeculi ingens insatiata voracitas,
sed magna et laudabilis est pietatis Domini misericordia,
qui cunctos in se sperantes crebriori custodiae
proteget cura, et pauperes suos ab oppressionis saevissima
redimet penuria, quae potentium ab arce superbiae
dejecit insaniam. Et ut coepti sermonis ordinem
 percurramus, dum supra memoratus Reccimirus
praefatam perficere conaretur ecclesiam, necdum
perfecta praedestinatae constructionis fabrica, repentino
irruente interitu hac praesente crudeliter caruit
vita. Et infelicitatem meam in ipsa saepe revoluta
reliquit naufragia.
33. Cum igitur inter ipsa fluctivagi saeculi procellarum
freta demum angoris moeroribus crebrius maceratus
littoris niterer attingere portum, vetustissimus
denique aemulus solitae malitiae concitat odium,
et novissimae subversionis consuetum praeparat impedimentum.
Elegit namque nequissimum virum
falsae nuncupationis nomine Justum, forma exiguae
pusillitatis tantillum, ac teterrimae visionis colore
barbaricae nationis Aethiopum, extrinsecus enim picea
 cute furvo sordens obtutu, in cordis vero arcana
nigrior existit penitus corvo. Corpore quidem exiguum,
sed criminum facinoribus copiosum. Hunc
contra voluntatem meam, me perniciter resistente,
ordinaverunt presbyterum. Qui pro nulla alia electione
ad hunc pervenit honorem, nisi quia per ipsum
multifariae dementiae temeritatem, propter joci hilaritatem,
luxuriae petulantis diversam assumpsit scurrilitatem,
atque musicae comparationis lirae mulcente
perducitur arte. Per quam multarum  domorum
convivia voraci percurrente lascivia, cantilenae modulamine
plerumque psallendi adeptus est celebritatis
melodiam. Post tanti honoris insana temeritate
injuste adeptam ordinationem, ausus est etiam per
 hypocrisin simulationis, sanctam temerare religionem.
Nam publice in oculis hominum per simulatum
habitum proferens sanctitatem, in occultis vero diabolicam
operabatur iniquitatem.
34. Post novissimum itaque subversionis commonitionisque
meae naufragium ab omnibus relictus
sum solus, et a nullo capiens consolationis auxilium,
nisi unum tantummodo reperi levitam Domini Christianum
fidelissimum, cujus meritum vocabulum comitabatur
suum, nomine Simplicius, qui cum nimia
dilectione charitatis meae in suum humiliter suscipiens
hospitium, cumque cum summa obedientia familiaritatis
in me studeret obsequium, et nos tantum
duo in quotidiano ecclesiae permaneremus officio,
incitavit denique invidus diabolus ipsum saepedictum
 sacerdotii opprobrium, ut etiam prae nimia invidiosae
malitiae peste contra nos diu machinans odium, multis
supplantationibus fallacis amentiae suae incutere
niteretur impedimentum. Cum autem, adjuvante Domino,
laedendi nobis nullum inveniret argumentum,
flamma diabolicae atrocitatis succensus, in meam publice
insiliit contumeliam, et crebro coram multis mihi
infandum conviciorum irrogavit scandalum. In tanta
exarsit freneticae insaniae dementia truculentus, atque
inexplicabile ebrietatis temulentia irretitus, ut nec
etiam nocturnis temporibus me permitteret esse quietum.
Nam dum vel nocturno silentio me ejus confiderem
 evadere pestem, petulanti importunitate impudicus
semper prorumpens, et mendicitatis meae hospitium
hora refectionis impudenter adiens, pro charitate consolationis
mihi furibundus intulit jurgium atrocitatis,
et nobis in charitate convescentibus, ille superbia vesaniae
suae atque ebrietate vexatus, velut canis invidens,
rabidus super nefanda convicia, frendens stridore
dentium, spumansque ore tymphatico bacchabundus,
propriis me lacerare manibus nitebatur. In
tanta exarsit odii caecitate frustratus, atque invidiosae
nequit ae flamma succensus, ut nec ante sacrosanctum
pepercere altarium. Ibique me gravissimis injuriis
irrite confusum, nisi fratris intercessione fuissem
exceptus, ferro me in conspectu multorum rabiens
jugulare conabatur. Post tanti furoris insaniam tandem
 sedata, sic denique in amentia versus, injustae
susceptionis ordinem oblitus, vulgali ritu in obscena
theatricae luxuriae vertigine rotabatur; dum circumductis
huc illucque brachiis, alio in loco lascivos
conglobans pedes, vestigiis ludibricantibus circuens
tripudio compositis, et tremulis gressibus subsiliens,
nefaria cantilena mortiferae ballimatiae dira carmina
canens, diabolicae pestis exercebat luxuriam. Sic
quippe exaestuans mersus vino, temulentia sepultus,
ut ebrius  patiebatur sitim et esuriem vomens; qui
somno deditus, desidiosoque torpore obvolutus, non
erat inter crebro psallentibus hymnis Dei ducentibus
noctes. Nunquam tales pestes Christus habere dignatus
est servos.
35. Interdum ad infaustum cordis mei crudele
 moeroris augmentum, dum ex eadem quam praefatus
sum opulentissima domo, ex qua, sicut pridem, destructionis
perpessus fueram commotionem, ita et
solitam refectionis stipem atque charitatis consolationem
saepe perciperem, subito regia furoris saevissima
irruente sententia, protinus memorata domus
in atrocissima subversionis mittitur vastatione. Ejusque
proprii haeredes comprehensi procerrimae captivitatis
dirissimis religantur exsilis. Ego vero infelix
non solum inediae exiguitate indignus, sed et subsidio
consolationis destitutus remansi, acerrimae necessitatis
tabicam ducens vitam. Dum etiam numero
viginti continuo annorum  immenso spatio in saepe
prol tis dirissimis vitae meae periculis virium robore
defessus, fatiscente jam corpore, omnium contritione
 membrorum tenuitate confectus, anhelans degerem;
tandem pietas divina, quae nunquam in se sperantes
obliviscitur, misereri super ignavia infelicitatis meae,
respiciens, ac videns exiguitatis meae miseriam, in
coenoso saeculi gurgite suffocatum, praedestinavit
congruentissimum aditum ille pius Pastor, qui pro
ovibus suis tradidit animam suam, non despexit velut
de naufragio profundissimi maris perditam eripere
ovem, et ad littoris saepe desideratum perducere
portum.
36. In finibus  enim Bergidensis territorii inter
caetera monasteria, juxta quoddam castellum, cujus
   vetustus conditor nomen edidit  Rupiana, est hoc
monasterium inter excelsorum Alpium convallia a
sanctae memoriae beatissimo Fructuoso olim fundatum,
in quo me divina pietas collocavit perenniter
permansurum. Cumque in cellulam quam sibi jam
dictus sanctus praeparaverat Fructuosus me denuo
retrusissem, non cessavit invidus inimicus impedire
propositum voluntatis meae. Nam cum ingenti furoris
ingressus strepitu multas contra me tentationum adhibuit
artes pessimas et incessantes. Denique oranti
mihi, aut decumbenti, sedens ad caput, et ex infimis
intraneis suis putidissimum indesinenter calidumque
naribus meis insufflans fetorem intolerabilem et horrendum.
Et cum haec diutius et caeterorum diversorumque
tolerarem praestigia tentationum, ira furoris
 vesaniae suae commotus, tantum tonitruum et fremitum
terroris et tremoris commovit ut saxa ipsa quasi
sal contereret, et longe dispergeret. Et cum cernerem
ipsum habitaculum a fundamentis commoveri,
et super me ruentem medio noctis, solo Deo teste,
pavore perterritus, confidens in Domino, exclamavi
dicens: Recede, iniquissime,  quid destruis tugurium
meum? Ab hac voce protinus discessit. Et dum
per haec et hujus similia crebra innumera et inenarrabilia
tentamenta, opitulante Domino, me commovere
non valeret, demum aggressus pestilentissimum
virum Isidorum Astoricensem episcopum, supplantans
eum, ut me, quasi per  fraudulentae laudis instinctum,
ad publicum Toletanae urbis perduceret.
Et dum sic veniret immissus ab inimico, ut me mitteret
 in commotionis interitum et aliorum fratrum
 pessimum interrogaret scandalum, recto, videlicet,
omnipotentis Domini judicio, lacum quem nobis aperuit
ipse repente ingressus est in eo. Nos autem reliquit
intactos, illum vero perpetuus absorbuit infernus .
37. Post haec pravorum ingressus intima pseudomonachorum,
ita inflammavit corda eorum atrocissimi
liboris invidia odiorum, ut me voluntario carcere
mancipatum ab omne  subsidii fulcimento dimitterent
derelictum. Cum ille adversarius bonorum
operum, supradictum meum me atrociter persequens
detegens dissipasset tugurium, sic induratum est cor
eorum ab ipso inimico, zeloque invidiae inflammatum,
ut pro integro triennii evoluto spatio, nullo pro remedio
 mihi adhiberent tegiminis cooperimentum.
Insuper replevit furens ipsam cellulam inimicus intolerabile
et insigne atrociter voratrice pulicum
peste, quae ebibens cruorem, efficeret corpus meum
pene totius exsangue. Cum his et similibus casibus
infelix anima mea pervenisset usque ad finis occasum,
tandem, sicut finis hujus opusculi declarat,
intuens pietas divina tantam necessitudinis meae
 contritionem, cumque pro misericordia regia dispensatione,
atque bonorum Christianorum subministratione
tribuisset infelicitatis meae subsidii stipem, vel
cuncta quae nostram tuerentur mendicitatem, interea
propter hujus eremi laboriosam necessitatem vir illustrissimus
Basilianus subministranti mihi duas dedit
 evectiones. Et ut aperte patescat fraudulenta
impietas ab hujus cellae habitantes, atque ultionis et
misericordiae Domini pro defensione pauperum suorum
virtus pietatis, aliquanta diabolicae invidiae nequissima
opera, quae novissime gesta sunt, breviter intimabo.
38. Dum de supradictas evectiones  praefatus
minister meus Joannes diaconus primum accepisset
caballum, unus de senioribus qui erat hujus cellae
praepositus, cupiditatis invidiaeque facibus inflammatus,
 jussit venire de domo nativitatis suae, qui ipsum
caballum furantes, ducerent in perditione. Cum eum
aggredientes ante se longe duxissent, frustra certantes
non potuissent eum comprehendere, justo Domini
judicio, caballus solutus reversus est ad nos; illi
vero furantes, vacui revertentes, invenerunt terram
suam bravi persecutione grandinis vestatam. Cumque
coepissent elaborare unde substantiae stipendia
recuperarent, venerunt diversi latrones, qui quantos
habebant boves furaverunt: quos ultra invenire non
potuerunt, et sola illis dominis et servis fames et
miseria mansit.
39. Post haec cum supradictus vir alium pro mercede
caballum nobis dedisset, et alius senior succedens
huic monasterio praepositus ordinatus fuisset,
 cumque praesentis anni tempore messis, dum calumnias
eorum pro incursione sustinere non possent,
ipsi caballi compediti pascerent, et quia sub hoc
monasterio ingentis praecipitii procerrima profunditas
patet, quam pavor est homini desuper intueri hic
vero quem diximus senior diabolicae invidiae zelo
atrociter inflammatus praecepit occulte ipsos caballos
sic compeditos in quem diximus discrimen praecipitare
deorsum. Quis aestimare poterat ut vel ossa eorum
in valle integra pervenirent? Sed, pia Domini
misericordia gubernante, ita inventi sunt sani, ut
nulla in eis inveniretur macula. aut debilitatio. Hic
considerandum est quantum pietas divina has iniquissimas
animas in inferni perpetua praecipitabit
 ruina, qui post tanta praecipitii ruina brutas animalium
incolumes propitius servavit animas.
40. Post haec, instigante diabolo, ita eorum invida
exarsit malitia, ut destinatus unus ex eorum collegio
praedictum Joannem diaconum jugulavit, et mortuus.
est.
41. Haec cuncta tantae necessitudinis meae penuria
citra quod alibi vicenario annorum numero memoravi.
 Hic itaque alios viginti duobus annis infelix sustinet
anima mea. De innumera discriminum certamina
pauca breviter comprehensa non me compulit temeritas
vanae gloriae innotescere prolata, sed ut cunctis
patesceret, qui desiderant in sancta religione ad
Dominum converti, quanta sint inimici invidentis et
persequentis perniciosa obstacula, atque hominum
perditorum invidens dira diversaque perversitas, et
qualiter perseveranti certamine confligat, qui dederat
palmiferam obtinere victoriam; ut non prolixitas fastidiosi
agonis gignat desperationis torporiosam ambiguitatem,
sed timor Domini et ejus judicium, atque
spes vitae aeternae, strenuiter eum corroboret usque
in finem. Unde infelicitas mea non cessat pium
deprecari Dominum, ut mihi usque ad ultimum vitae
 praesentis occursum tribuat perpetuum de saevissimo
hoste victoriae triumphum, atque cunctorum malitias
exstinguat facinorum, et hunc quem mihi pietas ejus
novissime concessit, non permittat usque ad mortem
derelinquere locum. Quia tantus existit congruentissimae
quietis ad instar paradisi aptissimus locus, ut
etiam licet (ut supra sum locutus) sit eminentissimorum
montium munitione circumseptus, nullius tamen
instat . . . . umbrarum opacitate fuscatus, nisi luciflui
splendoris venustissimo decore conspicuus, atque vernantissimi
viroris eximia amoenitate fecundus, procul
a mundo remotus, nullarum saecularium actionum
tumultibus, neque feminarum occursibus infestatus,
ut cunctis liquido patescat, pro adipiscendo
perfectae sanctitudinis culmine, fidelibus a mundanis
 illecebris commerciisque recedentibus ad non
esse praeparatus. Haec intuens inimicus, et per hypocrisin
sibi subjectis fideles Dei expellere conatur.