A PRIMA CONVERSIONE. 
42. Primae conversionis ordinem retexens, praefatae
contritionis meae subsequentem persequentis inimici
dispersionis desolationem atque clementissimam
opitulationis Domini consolationem per ordinem
replicabo.
Cumque in excelsi montis cacumine, stulta populi
sacrilega caecitatis dementia, profana daemonum delubra
impie atque insipienter paganorum ritu excoleret,
fidelium Christianorum ope tandem probrosa
obscenitas destruitur. Hic vero locus, licet (ut supra
 declaratur) sit summae necessitudinis penuria occupatus,
sed ex fidei integritate poscentibus cita exauditio
in orationibus impetratur. Igitur ut religiosae
conversationis possidendae rei inexplicabile adducam
cupiditatem, duo mysticae revelationis atque misericordiae
breviter intimabo.
43. Dum olim ope humanae consolationis destitutus
in supradicto acre necessitudinis monte anhelans degerem,
nullum habens providum, aut subsistentem in
ima necessitate ministri, venit ad me quidam clericus
juventutis fortitudine fretus; flagitans precabatur
ut meae esset disciplinae subjectus. Quem intuens
 expeditum, atque saecularibus exercitiis aptum,
constitui eum operum manuum mearum prodemptorem,
alimentique stipendiorum necessitudinis nostrae
esse ministrum. Cumque in quodam praedio fruges,
caeteraque alimentorum subsidia sufficienter in suo
reposuisset hospitio, quodam die, dum ad eum quemdam
fratellum oblitus dirigerem, primo illi mandare
recordatus, postmodum ei in devexo lateris descendenti
de supercilio montis clamavit dicens: Dic illi
ministranti ut unum modium de cibaria vicino illi
caeco det, et medium modium alii cuidam pauperi.
44. Post haec adveniente nocte dum cubili proprio
quievissem, cumque membra corporis sopor adisset,
confestim vidi me extensum fortiter ad verbera,
hinc inde latere duo viri cum gladiis stantes, corpus
 meum crudeliter  lucebatque comburebant latera
mea. Et cum nimio dolore cruciatus crebro expergerer,
iterum sopore gravatus obdormiens in ipsa
tormenta permanebam. Cum novissime expergefactus
fuissem, deprecans dixi: Domine, pro misericordia
pietatis tuae, revela mihi quid est pro quo hoc
patior, quia nescio pro quo reatu tantum irae tuae incurri
furorem. Post haec audivi vocem dicentem:
Non audisti Evangelium loquentem ut sit eleemosyna
tua in abscondito, et tu de monte ad vocem dispensas
eleemosynam? Statim solutus a vinculo egi gratias
Domino, quia dignatus est stultitiam meam pro
emendatione corripere. Post paucos vero dies praefata
saeculi stipendia, propter quam haec tam terribilis
exarserat ira, igne cremata est. Hinc denique timore
 perterritus non solum caducam mundanam
substantiam, sed etiam ipsum subministrantem a me
protinus repelli, et ut hinc postulationem cura miserationis
dominicae pateat, breviter intimabo.
45. Cum in eodem necessitudinis loco quemdam
Bonosum filium enutrirem, et illi pro eruditione praecipuum
conscripsissem libellum, cum autem parentes
ejus mihi pretium dare niterentur, dixi ad ejus
pueruli matrem ut mihi cilicinum mandaret tantum
facere pallium. Et cum unius aut duorum annorum
vel amplius transisset spatium, et oblita esset promissionis
suae implere effectum, cumque, propinquante
vindemiae tempore, se ad vindemia celebranda
proficiscere praepararet, eadem matrona, nomine
Theodora, infirmata est. Cum autem per noctem
 aegrotans dormiret, revelatum est illi quod cum viro
suo, puerulis et puellis suis ad  supradictam ecclesiam
sancti Felicis suffragium incolumitatis flagitatura
pergeret. Et quia sub illo monte publica discurreret
strata, cum  in ea ingressi fuissent,
obviaverunt multitudinem hominum multa boum juga
ducentium. Cumque inter illos venissent, unicornipeda
bos furens eamdem matronam sub scapulam
cornu percussit, sicque truculentus in altum excutiens
caput, radicitus subscisum cornu in ejus viscera
reliquit infixum. Cum omnibus suis et caeteris
viantibus  evellere, et nullatenus praevalerent,
 cum jam seminecem eam tenerent, apparuit eis viri
splendidissimus veniens e contra ecclesiam sancti
Felicis per desertum, cujus vultus fulgebat ut sol,
vestimenta ejus splendidiora nive. Cum enim propinquaret
ad eos quasi ignorans, interrogavit dicens?
Quid habetis, homines? aut quae est causa luctus et
tribulationis vestrae? Tunc ostenderunt ipsam plagam
crudelitatis, dicentes: Vide, domine, qualis casus
perditionis evenit, occisa est mulier, et ei subvenire
nullo modo possumus. Et ille respondit: Vos 
multi estis, et subvenire non potestis? Quid mihi dabitis
si ego, admota manu, subvenio? Sicque omnes
dixerunt: Si jubes facere mercedem, potes, quia
tanta in te est gloriosa claritas sanctitatis, ut nihil
tibi impossibile sit faciendi.
 46. Tunc ille perapplicuit se ante illam, et dixit
ei: Ego tibi nullo modo subveniam, nisi prius mihi
juramentum dederis,  ut ante quam ad Bergidum
vadas cilicinum,  illum mantum  Nunni Valerii,
quem promisisti, facias. At illa interrogans eum
dixit: Domine, tu quis es? Et ille respondit: Homo
sum domini Felicis. Tunc illa correpta timore, coactaque
dolore, levans manus suas ad ecclesiam sancti
Felicis dixit: Per ipsum domnum nostrum Felicem,
quia si me modo sanare jusseris, statim eum incipio
facere. Post haec ille ex duobus digitis abstraxit
de corpore ejus cornu bobis, quem habebat infixum,
et longe projecit, sicque ponens manum super plagam
ejus dixit: Ecce salvata es, et si feceris hoc
quod promisisti, bene ad Bergidum ibis, et bene inde
 remeabis. Si autem facere neglexeris, tibi imputabis.
Haec audiens sanissima facta est ab omni
dolore. In his evigilans coepit nimia anxietudine fluctuare,
quod tarde manesceret. Cum enim primi galli
insonuisset canor, statim conciter de lectulo consurgens
clamavit filias et ancillas, et ita praedestinavit
astucia, ut die tertia specie facta, et  curata,
mihi cum multo ofertionis obsequio per semetipsam
exhiberet; et sic mihi cuncta sicut passa fuerat intimavit.
47. Cum igitur in saepe dicto monte immensa necessitudinis
penuria coarctatus persisterem, veniebant
quidem tranquillo tempore adolescentuli multi
meae quoque se mancipantes doctrinae. Sed cum hiemalis
procellosa imminebat tempestas, omnes protinus
 abscedebant, et ego tantum inclusus, et usque
ad mortem penuria contritus permanebam, in tantum,
ut dum quidam religiosus pauper me consolare
desiderans, mecum permanere promitteret, et
simul nos immanitas nivalis atque dira flavorum occupasset
inclusos tempestas, pauper ille gravissima
urgente penuria defunctus est. Ego vero juxta ejus
cadaver exanime aliquantis diebus mansi, necessitate
proximae mortis afflictus.
 48. Post multas crebras et intolerabiles in eodem
loco antiqui hostis impugnationes majori me conatus
est visibiliter perturbare terroris pavore. Nam
quodam die hymnis ante lucem explicitis matutinis,
dum ex adverso ejusdem basilicae voluissem pro necessaria
causa egredi per posticulum in deserto, reperi
in ipso ostio stantem diabolum velut inormem
teterrimum gigantem procerrimae statuae imminentem
usque ad nubes. Cumque immenso pavore perterritus
intus obsisterem obstupefactus, et ille extrinsecus
egressionis aditum obstrueret, coepi intra
me cogitans dicere: Si retrorsus abiero, ipse inimicus
fiducialiter invalescet, eo quod eum pavidans fugiam.
Hinc vero ope Domini sumens audaciam, dixi
ad eum: Scio quia Satanas es; et signans frontem
 meam: Ecce, inquio, crucem Domini mei Jesu Christi,
qui est virtus et victoria mea; nunc videbitur
si ego fugio, si tu. Et sic progrediens exclamavi: In
nomine Patris, et Filii, et Spiritus sancti. Et perveniens
ad locum ubi stabat, ille vero retrahendo et
deficiendo humiliatus usque ad terram, liquefactusque
evanuit. Cumque me pro hoc, juvante Domino,
non valuisset,  pro alia me illusionis phantasmate
mutuavit irretire.
49. Cum  parvulum quemdam pupillum
litteris imbuerem, tantam dispensatio divina dedit
illi memoriae capacitatem, ut intra medium annum
peragrans cum canticis universum memoria retinet
Psalterium. Cum vero quodam die hora sexta diei
ad operam sederem, et ille coram me legeret, coepit
 clamare dicens: Quid est hoc quod video? Et ego
dixi illi: Quid vides? Ecce, inquit, video angelum
Domini; cujus vultus fulget sicut sol, vestimenta
illius super nive candidior est. Qui dicit mihi: Quia
propter te veni directus a Domino, ut te ad praesentiam
Majestatis ejus perducam, qualiter tibi pro operibus
tuis mercedem rependat. Ego namque dixi illi: Non
credas, quia non est angelus Domini, sed daemon
diaboli. Et sic clamavi illum ad me, et interrogavi
eum si adhuc videret? Et ille respondit: Ecce ubi
stat ante nos. Tunc mandavi illi electos psalmos recitare,
dicens: Si angelus Dei est, stabit; si daemon,
fugiet. Cum autem ille ad vocem, et ego intra me
diutius recitaremus, dixit: Ecce jam se elongando
liquefactus evanuit.
 50. Videns autem omnipotens Deus tantam cladis
penuriam, atque tantae desolationis miseria infaustam
tabescere animam meam, excitavit quemdam
adolescentem juventutis flore vernantem, nomine
Joannem. Cum illi a parentibus suis peteretur sponsa,
ille  Spiritus sancti flamma succensus, sanctaeque
religionis desiderio afflatus, elegit potius spiritualibus
nuptiis copulari Deo (in quibus a lucto incipitur,
sed ad gaudia aeterna pervenitur) quam carnalibus
 nuptiis subjici, quae a laetitia semper incipiunt,
et ad finem cum luctu tendunt, confestim universam
saeculi illecebrantem lasciviam despexit, et
ad consolationem exiguitatis meae omni cum festinatione
pervenit; et ita est in timoris Domini confessione
fundatus, ut sicut voluntaria charitate, ita in
cuncta necessitudinis tribulatione et in omnibus haberem
participem. Saevissimus igitur inimicus graviter
invidens charitati atque consolationi nostrae,
solita malitia adhibuit artes, qualiter societatem nostram
fraudulenta supplantatione dispergeret. Cumque
solus mihi in interioris eremi vasta solitudine
socius adhaesisset, supposuit suae crudelitatis ministros
latrones saevissimos per quorum impiissimam
vastationem nos efficeret utraque parte divisos. Ille
 autem crudeliter caesus, et pessime debilitatus, ad
pristinum reattractus est locum. Ego  post
haec iteratim vastatus, in alia parte a Christianis,
ut  superior declarat historia, sum productus. Cumque
ille post haec perditam recepisset salutem, et ad
meum sicut pridem, properaret obsequium, ita zelo
diaboli indurata sunt corda pravorum hominum, ut
nequaquam eum permitterent meum demum adire
consortium. Et dum ego supradicto ordine  ad eadem
loca, duce Domino, in cellula beatissimi Fructuosi
fuissem perductus, et ille non fuisset permissus,
et quia de saepe dicto monte me discedente, recessit,
et assiduus populi concursus,  cum autem de
stercore animalium dudum occurrentium hominum
deliciosus in eodem loco excrevisset fenus, veniens
 ignis per desertum, per idem fenum ingressus, cuncta
habitacula cum ipsa concremavit ecclesia. Post haec
praefatus Joannes ad radicem ejusdem montis deorsum
sibi, opitulante Domino, novum construit monasterium,
in quo eum episcopus ordinavit contra
voluntatem suam presbyterum.
51. Cum autem ibidem a me degeret desolatus, et
ego de ejus desolatione manerem moerore confectus,
adduxit Dominus per compunctionem cordis ex longinquitate
terrarum quemdam puerum nomine Saturninum,
exercitiis activae vitae atque servitiis aptum,
et in omni sua actione compositum. Quem primum
ille suscipiens conversum, cumque in summa abstinentia,
vigiliis, jejuniis, orationibus, psalmodiae canoribus,
diversisque operibus, artificiis, vel caeteris
 regularibus exercitiis, diebus ac noctibus, instanter
vacaret, coepit ad eos Christianorum pietas, quae olim,
me discedente, recesserat, recurrere, et necessaria
stipendia ministrare.
52. Et cum aliquantorum annorum transacto intervallo,
in praedicto permansissent regulari exercitio,
eidem religioso fratri Saturnino saepe per revelationem
venit admonitio, ut inde quantocius egrediens,
ad infelicitatis meae festinaret consortium. Qui
statim divino obedivit praecepto. Quem cum omni
exsultatione suscipiens benedixi Deum creatorem
omnium, quod velut in extremo vitae meae termino,
 dare dignatus est senectuti meae baculum, et saepe
quaesitum salutis remedium.
53. In quadam igitur rupe huic monasterio subjacente,
qua beatissimus Fructuosus orare consuevit,
et in eodem loco crux lignea in titulo stabat fixa;
hic  frater Saturninus coepit desiderabiliter
cogitare, ut ibidem secundum vires exiguitatis nostrae
quantuluscunque titulus oratorii construeretur. Cum
autem hoc cogitatum suum mihi narrasset, coepi
contradicere illi, eo quod locus esset incongruus, et ad
faciendum non subsisteret virtus. Protinus eodem die
cum meae (sic) sopor adisset, jussit divina pietas mihi
aperte revelare, qualiter hoc fieret, sua esset voluntas,
et quod celeriter virtus ejus hoc ad perfectionem
perduceret. Illico voluntate Domini comperta, de
 opera manuum mearum, vel unde mihi dispensatio
divina jussit tribuere, pro munificentia mercedis bonorum
Christianorum, conducti sunt et multi operarii
subministrantes. Cum quibus, opitulante Domino,
et ejus virtutem, perfectus est. Cumque in eodem
loco,  nulla pateret planities, sed saxei ingentis
pinnaculi discrimen praecipitis immineret, eamdem
aggredientes leviter scinderunt rupem, et in eodem
loco in nomine sanctae crucis, et sancti Pantaleonis,
caeterorumque sanctorum mart rum, licet brevis
fabricae tantillum, sed virtutis culmine magnum, sacrum
Domino constructum est templum: quod a viro
Dei reverentissimo Aurelio episcopo  est cum omni
diligentia Domino consecratum, simulque hujus aedis
opificem Saturninum, ope Domini, sacravit presbyterum.
 Qui dum quotidiana ibidem Domino immolaret
sacrificia, aliquanta illi exauditionis patefacta sunt
signa. Ex quibus aliquanta quae veniunt ad memoriam
breviter insinuans edisseram.
54. Dum quadam die lapides desuper, imminente
rupe, abscinderet, subito erupta desuper ingens acutissima
lapis praecipitata deorsum, ejus percutiens
pedem illius usque ad ossa penetrans, nervos et venas
incidit. Dum esset formido, ne debilis factus
gressum amitteret, aut mortem incurreret, mox siccato
sanguine se decubans, in lectulo continere non
potuit; sed solita consuetudine se ad sacrificium Domino
offerendum licet debilis cum nimio labore necessitatis
semipes attraxit; statimque ut sacrificium
coram Domino immolavit, ita egressus est sanus, ut
 videretur illic nec spinae aculeus eum vel leviter punxisse.
55. Demum cum matutino tempore celebrandum
adfuisset officium, et claustra  ingressus ita essent
praepedita, ut ea reserare non posset, commotus
animo, veniens ad fenestram altaris, clamavit dicens:
Bene hoc est, domini sancti, ut veniam ad officium
vestrum, et ingredi me non permittatis. Haec dicens
cum ad ostium fuisset egressus, confestim audita
est sera, quae intrinsecus clausa obserabat
obstructa, procul abscedere, et ingressum patefacere;
quod videntes ipse et qui cum eo erant, in
 obstupore versi admirantes, benedixerunt Dominum.
56. Cum autem in eodem deserto aliquantula legumina
seminasset, et dono Domini uberrime fecundans,
densissima  screvisset, quam cum maturescentem
cernere, cavens  ne a diversis vastaretur,
parvulum super altarium benedixit vellelum,
quem pro signo in eodem suspendit agro. Cumque
omnes formidarent quidquam ex inde contingere,
quidam stultus, dum ausu improbo ibidem fuisset
ingressus, et coepisset gulae suae explere voracitatem,
protinus percussus est a serpente; et mox decidens,
tandiu ibidem jacuit exanimis sine mente, quousque
invenirent eum plus de ore et posteriore stercora
fundentem, quam habuerat discerpere, dum per gratiam
 Domini nullus alius fuisset inventus qui in his
montibus a serpente fuisset vulneratus.
57. Alio quoque tempore quidam saecularis, nomine
Basilius, cum ingenti necessitudine coactus debilis
ad eum venisset, quoniam dextera manus ejus,
et brachium, contractis nervis, arefacta turgens
obriguerat, illico miserationis pietate compulsus, benedixit
oleum, et ejus debilia membra orans perunxit;
confestim ope Domini ejus pristinae sanitati restituta
sunt membra. Et sic benedicens Deum incolumis
cum omni exsultatione ad propriam reversus
est domum.
58 Cum igitur huic sancto cum summa licentia
deserviret altario, et infelicitatis me solemniter in
 hoc superioris monasterii ministraret claustro, post
haec spiritu vanae gloriae elevatus, sperans se ut a me
segregatus, super me honorabiliorem laudem nominis
sui , amplioremque venerationem
obtineret a saeculi vulgo, discedens hinc erga
ipsum sanctum operis sui altarium in tenuissimo et
angusto se retruxit ergastulo, de quo pro solo tantum
diurnum atque nocturnum celebrandum procedebat
officium, et saepe offerendum Domino sacrificium.
Cum autem ibidem tempore quievisset, rapacissimus
vorax ille insatiabilis lupus praesecutor
animae nostrae idcirco festinavit cum e consortium
unanimitatis meae segregare, ut velut ovem errantem
se eum facile aptum faceret praedae: cujus denique
cordis intima ita furens aggressus est, ut est in tantis
 angustiarum molestiis faceret atrocitate fluctuare, ut
nec die, noc nocte inter inde hic, et hinc illic discurrentem
permitteret vel modico spatio tranquillae
quietis persistere. Hinc nequiter devictus, et facile
superatus egrediens, per noctem carrigavit asinum,
quem habebamus evectionem propter hujus eremi
stipendiorum necessitate, de librorum volumina quos
ipsi sancto altario conscripseram, vel caetera quae
ibidem de Dei dato contuleram, et temeranter persuasus
ductus est ab inimico captivus.
59. Post haec adhuc mecum doloris consuetaeque
 tribulationis meae ille supradictus Joannes meus discipulus,
illius quoque  magister primus, a quodam
iniquissimo rustico, ab ipso invido persequente diabolo
praecipiter impulso, in praedicto suo monasterio,
ante sanctum altarium in oratione prostratum, est
impiissime et crudeliter capite truncatus.
60. Ipso quoque tempore licet Providentia divina,
quae semper pro pauperum suorum miseria sollicitam
adhibeat curam, ne ego miserrimus ab omni consolationis
praesidio relinquerer destitutus, de te ra nativitatis
meae sollicitavit ad timorem suum mihi proximum
fratris meis Montani filium, nomine Joannem,
qui compuncto corde veniens reliquit servitium regis,
atque uxorem, et filios, vel omnia quae habebat,
et convertens cum famulo suo Evagrio se toto corde
 dominico mancipavit servitio, qui nunc usque quae
utrisque cellulis necessaria sunt fideliter elaborans
ministrat. Nam adjutus a Domino, qui eum sancti altarii
ipsius jussit esse ministrum, vineas in eodem
deserto, hortum olerum, et multas pomiferas diversi
generis plantavit arbusculas, atque domicilii fundavit
habitacula, et caetera quae hic vel illi necessaria sunt,
quotidie nititur ope Dei perficere, et in his desiderat
usque ad finem vitae suae permanere.
61. Post crebras, videlicet, inimico impediente,
penuriae contritiones, atque amarissimas et tristes
dispersionis desolationes, illa sempiterna pietas, quae
non vult facturae suae perditionem, tribuit infelicitati
meae post quadraginta duorum continuo annorum
contritionem aliquantulum quietis, cupitam consolationem
 et remedium.
62. Insuper compunxit corda fidelium suorum ad
misericordiae pietatem gloriosi principis, pontificum,
caeterorumque Christianorum, qui largiflua in mea
egestate operati sunt mercede, quam recipiant centumpliciter
a Domino in haereditate coeleste. Hinc
etenim scriptum est: Divina ac sempiterna pietas
post tempestatem dirissimam tranquillum facit, et
post lacrymationem et fletum jucunditatem infundit.
Et iterum: Gaudia post luctum veniunt; post gaudia
luctus. Ploratum sequitu risus, et cantica planctus.
Et ipsa Veritas dicit: Qui perseveraverit usque in finem,
hic salvus erit.
63. Interdum dum juxta sanctorum apostolorum
ego indignus inconvulse demum praesidens altario,
 cumque praetenso latere montis nullus planitiae congruus
pateret sinus, nostrae fragilitatis paulisper opitulante
manu Dei, brevis hic, sed aptus, atriunculi
locus opificum labore versus est in planum. Cerne
nunc septas undique oleas, taxeas, laureas, pineas,
cipreseas, rosceasque myrices, perenni fronde virentes,
unde rite horum omnium perpetuum nemus
Daphines nuncupatur, diversarumque arbuscularum
praetensis surculorum virgultis, hinc indeque insurgentibus
vitium contexta palmitibus, viroris amoenissima
protegente umbracula, sed monarcis opacitate
 venusta, fecundansque invia, ita solis ardoribus
aestuante refrigerat membra, ac si antra tegant, et
saxea protegat umbra, dum molli juxta rivuli decurrentis
sonitu demulcet auditus, atque rosarum liliorum,
caeterorumque herbarum floreus nectareus aromatizans
redolet olfactus, et venustissima nemoris
animum lenit amoenitas, sobrie et non ficta, sed fidelis
perficiatur charitas.
64. Juxta hujus situm ope Domini parvulum adjecimus
hortulum, quem arborum plantationis claustra
septum fecit esse munitum, ut quantum plus
post finis mei obitum locifluum transierit spatium,
tantum fortior illum gignens arboreum observabit
claustrum . Tanquam navicula procellosis fluctibus
quassata, desideratum tandem penetrat portum, ita
 ego indignus velut de monumento sepulcroque suscitatus,
aut ab infernali tenebroso carcere ejectus,
praeclara post tenebras perfruens luce, omnipotenti
Domino immensas non sino agere grates, quod ad
quietem saepe cupitam et crebro quaesitam tandem
merui jam fatiscente corpore pertingere locum. Et
sic in eo confido, ut sicut me jussit aliquantulum
de voragine saeculi facere alienum, ita de infesto et
pessimo inimico faciat palmiferum victoriae obtinere
triumphum, atque expiatum cunctorum contagione
peccaminum per satisfactionis lamentum, cum his
quos ad meum jussit praedestinare solatium, almum
dat poenitentiae fructum, vitaeque aeternae consortium,
qui periturum per crucis tropaeum destruxit imperium.