PROLEGOMENA
AD SANCTI SIGEBERTI DIPLOMATA.
<br><small>(Brequigny Diplomata, Chartae, Leges, tom. II.)</small><br> </center></h4>
<p><nobr><sub></sub></nobr> Quatuor supersunt a Sigeberto II emissa instrumenta
legitima, spurium unum.</p>
<br> <h4><center>§ 1. <em>Diplomata sincera.</em> </center></h4>
<p>1. Primum omnium Sigeberti diploma sub indiculi
nomine concipitur, proprie praeceptum sub epistolae
forma. Magni certe momenti est indiculus ille,
saepius recusus, quo constat in regno Francorum a
monarchiae primordiis receptum esse ut non liceret
episcopis, absque licentia regum, interesse conciliis
in alieno regno celebratis. Dirigitur a Sigeberto ad
Desiderium, episcopum Caturcensem. Nullas habet
notas chronologicas, sed spectat ad concilium Cabillonense,
quod, juxta Cointium, Annal. t. III, pag.
182, anno 644 celebratum est in ditione Clodovei.</p>
<p>2. Non tanti momenti est, et tamen pluries recusum,
diploma secundum Sigeberti II, quo Casagonguidinense
monasterium condit. Deficientibus notis
chronologicis, hoc instrumentum anno 644 cum Honteimio,
Hist. Trev. dipl. t. I, pag. 80, assignavimus,
<nobr><sub></sub></nobr> contra Cointii, in Annal. t. III, pag. 191, et Mabillonii,
in Annal. Bened. t. I, pag. 403, sententiam. Sic
opinionem nostram astruimus. Remaclus hoc diplomate
Casagonguidinensi monasterio praeficitur, qui
fuit renuntiatus episcopus anno 648, ut videre est
apud Mabill. Annl. Bened. t. I, pag. 403; et apud
Marten., Ampliss. collect. t. I, pag. 2, et observ.
prae. Verum, antequam infulas episcopales assequeretur,
abbas Stabulensis evaserat, teste Nova Gall.
Chr. pag. 699, t. III, et tribus annis jam rexerat monasterium
Casagonguidinense; hoc igitur monasterium
ante annum 644 conditum fuisse dicendum est.
Nec multo post id factum fuit; mentio enim in diplomate
ipso fit Godonis episcopi, scilicet, Metensis,
qui circa annum 643 in episcopum electus, est, ut
videre est in Nov. Gall. Christ. t. XIII, pag. 699. De
caetero, simplicissima forma et vere antiqua conceptum
est diploma, et cum historia optime convenit.
Vide Gesta Dagob., c. 31, Fredeg. c. 87, Vitasque
<nobr><sub></sub></nobr> sancti Sigeb., sancti Remacli, etc. Nec mirum quod
subscriptiones et notae chronologicae deficiant, cum
nonnisi ex apographis desumptum sit; mos enim exscriptorum
frequens fuit talia, quasi supervacanea,
resecandi.</p>
<p>3. Idem Remaclus, Stabulensis abbas et Malmundariensis,
obtinuit partem silvae Arduennae, Sigeberti
diplomate tertio, notis chronologicis destituto, quod
apud Martenium, Ampliss. collect. t. II, col. 6, et
alibi, reperias. Id non emissum fuit post annum 648,
quo episcopus evasit Remaclus, solo abbatis titulo
in diplomate insignitus; nec ante hunc ipsum annum
648, quo Virdunenses infulas consecutus est Gislocardus,
qui inter episcopos in eodem diplomate memoratur.
Cointius, Annal. t. III, pag. 364, tamen
annum 653 huic instrumento assignat, et ideo, pro
titulo abbatis quo insignitur Remaclus, titulum episcopi
jubet reponere, conjectura quam nulla satis
tuetur argumentatio. Sed eidem Cointio suffragamur,
cum titulum archiepiscopi emendat, Coloniensi
<nobr><sub></sub></nobr> praesuli, contra morem hujus aetatis, inditum.
Hunc titulum episcopi titulo ab exscriptoribus sequioris
aevi substitutum fuisse credi potest, in diplomate
cujus exemplum authenticum nullibi, quod
sciamus, hodie comparet. Donum a Sigeberto impetratum,
a Childerico II confirmatum quidem fuit
alio diplomate, sed ad mediam partem redactum.</p>
<p>4. Remaclus, postquam episcopi titulum assecutus
fuit, monasteriis Stabulensi et Malmundariensi
praeesse non desiit, episcopus absque dioecesi, quod
tunc non insolitum. Hinc appellatus episcopus et abbas
in diplomate quarto, quo Sigebertus his monasteriis
dona confert, anno, scilicet, regni sui 14; sic
enim Sigebertus; Ut, dum ad legitimam pervenimus
aetatem, cessiones . . . . quas serenitas nostra concesserat,
deinceps, hoc est anno 14 regni nostri, debeant . . .
stabiles esse. Hic autem annus vel ab anno
632, ab initio regni in Austrasia, vivente patre, repeti
potest, vel ab anno 638, quo haereditario jure,
<nobr><sub></sub></nobr> mortuo patre, regnavit. Juxta priorem computandi
modum, regni annus 14 incidit in annum Christi
645, quo nondum episcopi titulo gaudebat Remaclus.
Ergo alia utendum est computatione, scilicet ab
anno 638, unde annus regni 14 in annum Christi 651
incidit. Alibi, disquiremus an hinc cerni possit Merovingicorum
regum majoritatem nonnisi anno aetatis
21 expletam fuisse.</p>
<br> <h4><center>§ II. <em>Diploma spurium unicum.</em> </center></h4>
<p>1. Unicum restat Sigeberti diploma quod spurium
est. Ibi ecclesiae sancti Petri Trevirensis ablatae restituuntur
sancti Hilarii et sancti Eucharii cellae.
Non alia mente a Roserio fabricatum fuit instrumentum
hoc, nisi ut auctoritatem conciliaret systemati
<nobr><sub></sub></nobr> gentilitio domus Lotharingicae, quam a Merovingicis
regibus deducere conatus est pluribus aliis instrumentis,
causa judicata, falsi nomine damnatis. Manifesta
falsi indicia, quibus totum hoc instrumentum
scatet, in notis nostris reteximus. Browerus, Hist
Trev. t. I, pag. 354, illud pro interpolato habuit, et,
expunctis quae a falsario inserta judicabat, quasi
genuinum edidit. Verum de interpolatione lectorem
monuit, quod neglexerunt auctores Novae Galliae
Christianae, t. XIII, col. 291, qui fere totum pseudodiploma
exscripserunt, nulla suspicionis nota incautae
credulitati praecaventes. Cum fraudes Roserii
testetur judicium solemne, puderet nos spurios fetus
legitimis miscuisse, eo quod aliquid deprehenderetur
apud ipsos cum legitimis commune.</p>
<br><nobr><sub></sub></nobr> 
<br> <h4><center>SIGEBERTI FRANCORUM REGIS
EPISTOLAE ET DIPLOMATA. </center></h4>
 <h4><center>I. EPISTOLAE. </center></h4>
 <h4><center>EPISTOLA PRIMA.
Ad sanctum desiderium Cadurcensem episcopum. </center></h4><nobr><sub></sub></nobr> 
<p><strong>(Vide supra, lib. II, Epist. ad sanctum Desiderium,
hujusce tomi col. 260, epist. IX.)</strong></p>
<br> <h4><center>EPISTOLA II.
Ad eumdem sanctum Desiderium. </center></h4><nobr><sub></sub></nobr> 
<p><strong>(Vide ibid., col. 264, epist. XVII.)</strong></p>
<br> <h4><center>II. DIPLOMATA.
<br><small>(Ex Brequigny Diplom., Chart., Leg., t. II.)</small><br> </center></h4>
 <h4><center>DIPLOMA PRIMUM,
<em>Quo Sigebertus monasterium Casagonguidinense condit,
et ibi Remaclum abbatem constituit</em> <small>[Note: <nobr><sub></sub></nobr> Vulgaverunt Bollandistae ad diem 1 Mensis Februarii,
pag. 234 (<em>In Vita sancti Sigiberti</em>); Martenius,
<nobr><sub></sub></nobr> in Amplissima Collectione, t. II, pag. 6; Cointius,
in Annalibus ecclesiasticis, t. III, pag. 190; Calmetus,
inter Historiae Lotharingicae documenta, t. I,
prob. pag. 257; Honteimius, in Historia Trevirensi
diplomatica, t. I, pag. 80; Foppens, in supplemento
ad opera diplomatica Miraei, t. III, pag. I; Bertholet.
Historia Luxemburgi, t. II, prob. pag. xvj; ac
demum Collectores scriptorum rerum Francicarum,
t. IV, pag. 634, omnes vel ex chartario Stabulensi,
vel ex veteri Codice ms. Malmundariensi, aut archivis
ecclesiae sancti Huberti, nullus ex autographo.
Hinc non mirum quod notis chronologicis et subscriptionibus
careat; is enim frequentior fuit mos
amanuensium, ut, dum exscriberent vetera instrumenta,
has quasi supervacaneas resecarent. Monasterium
<nobr><sub></sub></nobr> Casagonguidinense, jampridem destructum,
et cujus loco exstat prioratus, situm fuit in episcopatu
Trajectensi, Chinium inter et Bullonium. Edimus
<nobr><sub></sub></nobr> hoc diploma juxta lectionem Collectorum scriptorum
rerum Francicarum; lectiones alias ex Martenio
inter uncos aut in annotationibus ascribimus.
Quasdam addidi nuper mecum a claro viro de Reiffenberg
humanissime communicatas.]</small> (<em>ann.</em> 644). </center></h4><nobr><sub></sub></nobr> 
<p>Sigibertus, rex Francorum, vir inlustris <small>[Note: <nobr><sub></sub></nobr> Cod. ms. Malmund., <em>viro inlustri;</em> in solo hoc
Codice exstant quae sequuntur parenthesibus inclusa.
<strong>MARTEN.</strong>]</small>, (Grimoaldo
majoridomus. Singulariter ac per cuncta feliciter
ad mercedis nostrae augmentum) credimus pertinere,
si larga munera summi Dei omnipotentis devota
mente offerre non dubitetis, quia tunc regia
potestas suum cultum corroborare videtur, quando
<nobr><sub></sub></nobr> ex propria voluntate compendia servorum Dei destinare
non dubitat. Ideoque sub devotione animae nostrae,
cum consilio magnificorum apostolicorum Chuniberti
(Memoriani), Godonis <small>[Note: <nobr><sub></sub></nobr> Chunibertus, Coloniensis praesul fuit ab anno
623 ad annum 663. Vide Novam Gall. Christ., t. III,
col. 626, et t. XIII, col, 399; Godo episcopus Metensis
ab anno 642 ad annum 650.]</small>, vel inlustrium
virorum Grimoaldi, Bobonis, Adalgisili, monasterium
regulare in honore patroni [patronis] nostri
Petri, Pauli, Johannis, vel ceterorum martyrum in
terra nostra, silva Arduennense [Ardenense], in
loco qui dicitur Casegonguidinus [Casecongidunus],
quem Sesomires fluvius cingere videtur, et ex nostrae
largitatis munere, juxta Patrum traditionem, coenobium
volumus construere, et ibidem, Deo [Christo]
auspice, Remaclum abbatem constituimus, qualiter
<nobr><sub></sub></nobr> ibidem secundum ordinem et monita antiquorum
Patrum conversari debeant, sic tamen, ut de ipso
castro et ripa fluminis in directum leuvas tres de
nostra silva Uriacense, cum ipsa venna dominica,
quae dicitur Arnulfi [Dognulfi], cum Probardo, Babone
[<em>Marten.,</em> de Babone], vel junioribus [minoribus]
eorum, qui ibidem servire [deservire] videntur
a die praesente, concessimus [concedimus] ad possidendum.
Similiter de suo [desuper] ipso castro ex
alia silva dominica tres leuvas, et in directum item
<nobr><sub></sub></nobr> [iterum] tres alias leuvas, necnon et aliam venellam
in fluvio [fluviolo] nuncupante Alisna, ubi illa petra
quadrata est [<em>Marten.,</em> pro quadrata]. Haec omnia ad
usus eorum servorum Dei (cum) emunitate [<em>Marten.,</em>
ex unitate] nostra visi fuisse [fuimus] condonasse, ut
habeant, possideant, suisque posteris spiritualibus
derelinquant, ut potius eos [eis] delectet attentius
pio Domino preces incessabiliter pro nobis [<em>haec duo
verba desunt ap. Marten.</em>] fundere. Et, ut praeceptio
firma atque inviolata permaneat, manus nostrae subscriptionibus
subter eam roborari decrevimus [decrevimus
roborari] <small>[Note: <nobr><sub></sub></nobr> De anno huic diplomati assignando non conveniunt
critici. Honteimius illud tribuendum censet
<nobr><sub></sub></nobr> anno 644; Cointius, anno 645; Martenius et Mabillonius
anno 648. Datum non fuit ante annum 642,
quo Godo Metensis episcopus creatus est. Remaclus,
qui primus ad Casagonguidinense monasterium regendum
a Solemniacensi monasterio accersitus fuit,
Nova Gall. Christ., t. III, pag. 939, tres annos illud
rexit, et monasterii Stabulensis curam suscepit, cum
nondum episcopalibus infulis potiretur: has autem
consecutus est anno 648. Unde sequens chronologicus
<nobr><sub></sub></nobr> ordo emergit. Anno circiter uno ante assumptum
episcopatum, Remaclus ad Statulense monasterium
transiit, id est, anno 647. Tribus annis rexerat monasterium
Casagonguidinense; ergo videtur monasterium
hoc conditum fuisse circa annum 644, anno
secundo episcopatus Godonis, qui Metensis praesul
renuntiatus fuerat anno 642. Quae omnia bene conveniunt,
et Honteimii opinionem tuentur, quam
amplectimur.]</small>.</p>
<br> <h4><center>DIPLOMA II,
<em>Quo Sigibertus dona confert monasteriis Stabulensi et
Malmundariensi</em> <small>[Note: <nobr><sub></sub></nobr> Vulgatum a Bollandistis ad diem 1 Febr.; Martenio,
Amplissim. collect. t. II, col. 7; Bertholeto,
Hist. Lux. t. II, prob. pag. 17; et a Collectoribus
scriptorum rerum Francicarum, t. IV, pag. 635, ex
Stabulensi chartario, subscriptionibus et notis chronologicis
destitutum. Telonei hoc diplomate concessi
meminit Notgerus, Vitae sancti Remacli, apud Bolland.,
ubi supra, scriptor ineunte saeculo undecimo,
qui diploma videtur inspexisse. Illud Cointius edidit,
sed non integrum. Ex Martenio recusimus; varias
<nobr><sub></sub></nobr> lectiones ex Bollandistis et a claro viro de Reiffenberg
communicatas inter uncos exhibemus.]</small> (<em>ann.</em> 651). </center></h4><nobr><sub></sub></nobr> 
<p>Sigipertus, rex Francorum, vir inluster, Godegiselo
[Modogisilo] comiti. Singulariter regni nostri
compendiis et prolixa felicitate, Deo adjuvante, confitemur
augmentare quicquid sacrosanctae Ecclesiae
propriae deliberationis arbitrio serenitas nostra contulerit;
quia tunc regalis potestas sui culminis fundamenta
corroborat, quando larga humanitate condigna
munera in honore Dei conferre non dubitat.
Igitur sancta ac venerabilia monasteria, Stabulaus
sive Malmundarium cognominata, ubi vir venerabilis
Remaclus, episcopus et abba <small>[Note: <nobr><sub></sub></nobr> Remaclus hic dicitur abbas simul et episcopus,
id est, regionarius, ut monent Mabillonius, Ann. t. I,
pag. 404, et Martenius, ubi supra, pag. 2.]</small>, Christo auspice,
<nobr><sub></sub></nobr> praeesse videtur: quae vir inluster Grimoaldus majordomus,
in honorem sanctae Dei genitricis Mariae,
sanctorumque apostolorum Petri et Pauli, sanctique
Joannis Baptistae, vel sancti Martini, seu ceterorum,
suo opere, in vasta eremi [<em>Boll.,</em> in vasta solitudine]
Arduennensis construxit, quemadmodum nos
loca ipsa ad ipsa monasteria aedificanda pro nostra
praeceptione ex foresta nostra concessimus: quae,
licet gratia Christi sint ditata praefata monasteria,
mundanae tamen substantiae cernuntur parumper
habere. Ideo divina inspiratione commoniti, decrevimus
aliquantulum de fisco nostro ad ipsa monasteria
conspicere et consolari. Telonium igitur
quod ad portum Vetraria, super fluvios Taunuco Ittaque,
et portum illum qui dicitur Sellis, immoque et
<nobr><sub></sub></nobr> Vagatio [<em>Boll.,</em> Vogatium] super fluvium Ligeris,
quod judices vel agentes nostri ad portus ipsos tam
quod navalis evectio conferebat, aut [<em>Boll.,</em> quam]
undique negotiantum commercia in theloneo aut
quolibet ripatico ex ipsis portubus superius nominatis
in fisco nostro solebant recipere, pariter et homines
<nobr><sub></sub></nobr> qui in ipsis portubus commanent, vel ipsos
portus custodiunt, aut ibi aspicere videntur, pro stabilitate
regni nostri, ad monasteria superius nominata,
vel monachis ibidem consistentibus, nostri muneris
largitate concedimus. Quapropter praesenti ex hac
jussimus promulgari praeceptione, ut neque vos,
neque juniores aut successores vestri, aut quislibet
quae ad partem monasteriorum ex hoc pertinet, nunquam
[ex hoc penitus] praesumatis existere contrarii;
sed magis theloneos ipsos de portubus superius nominatis,
quandocumque exinde fiscus noster poterat
sperare, in luminaribus, jam dictis basilicis vel stipendiis
monachorum qui ibidem cursum regulariter
quotidianis horis implent, annuimus possidendos,
ut omni tempore proficiant in augmento [cernuntur
<nobr><sub></sub></nobr> implere omni tempore proficiat in augmentis]. Et si
forte aliqui portus ipsos praenominatos pro terris
ipsorum propriis transtulerint, quo facilius ipsum
theloneum quemadmodum ad fiscum nostrum debuerat
provenire [<em>Boll.,</em> pervenire], subtraxerint, jubemus
ut navigia ad portus ipsos, ubi per tempora
praecedentium regum parentum nostrorum ire consuetudinem
habuerant, discurrant; et alibi theloneus
neque a vobis, neque a junioribus seu successoribus
vestris exigatur. Quod fiat, ut, si ante superiores
annos, dummodo sub tenera adhuc videbamur aetate
subsistere, aliquis quodlibet ex hujus cessione instrumenti
[<em>Boll.,</em> hujus cessionis instrumentis] accepit,
nullus mancipetur effectus, sed vacuum et inane permaneat,
dum et aliter compluribus fidelibus nostris
<nobr><sub></sub></nobr> noscitur esse conventum, ut dum, auxiliante Domino,
in regnum ad legitimam pervenimus aetatem, cessiones
illius, quae ex originario fisco nostro aliquid serenitas
nostra concesserat, deinceps inantea, hoc
est, anno [<em>Boll.,</em> de anno] XIV regni nostri <small>[Note: <nobr><sub></sub></nobr> Anni regni Sigiberti duplici ratione computari
possunt: a tempore quo is a patre rex Austrasiae renuntiatus
fuit, id est, ab anno 632: vel a morte patris,
anno 638. Ab hac posteriori epocha hoc loco
<nobr><sub></sub></nobr> videntur computandi Si enim ab anteriori computarentur,
annus XIV regni incideret in annum Christi
645, quod cum Remacli episcopatu conciliari nequit.
Regni vero sumpto exordio a morte Chlodovei II,
annus XIV annum Christi indicat 651, cum Remaclus
jam regionarius foret episcopus tribus abhinc circiter
annis, necdum Tungrenses infulas assecutus fuisset,
unde episcopus, nullo loci nomine addito, appellatur.
Hoc eodem anno datum diploma asserit
Notgerus in Vita sancti Remacli. Notandum autem
quod tunc se ad legitimam pervenisse aetatem innuat
Sigibertus, natus anno 639, et hinc argui potest
regum Meroveadum majoritatem anno aetatis vigesimo
primo expletam fuisse, quae anno decimo quarto
assignata fuit a criticis plerisque, ex verbis Gregorii
Turonensis, lib. VII, cap. 28, male intellectis, quibus
emancipatio potius quam majoritas intelligenda
est. Sed de his fusius in praefatione.]</small> debeant
in Dei nomine stabiles esse. Hanc quoque
<nobr><sub></sub></nobr> auctoritatem, ut in omnibus valitura, in nostris et
futuris temporibus valitura intacta valeat durare [intacta
vel intemerata valeat pleniter], manus nostrae
subscriptionibus [subter ea] roboravimus.</p>
<br> <h4><center>DIPLOMA III,
<em>Quo Sigibertus cellas sancti Hilarii et sancti Eucharii,
ecclesiae Trevirensi sancti Petri violunter allatas,
restituit</em> <small>[Note: <nobr><sub></sub></nobr> Hoc diploma vulgavit Roserius, Stemmata Lothar.
ac Barri ducum, fol. 3, 2<sup>o</sup>, quasi ex autographo;
sigilla enim, et in ipsis sculpta insignia, edisserit,
sicut sub oculis exstantia. Ex ipso Browerus,
Hist. Trevir, t. I, pag. 354, recudit, expunctis quibusdam
quae ipsi interpolata visa sunt; nec ipsum
puduit fateri ex quo impurissimo fonte instrumentum
hoc hauserat. Ex Browero edidit Honteimius, Hist.
Trevir. diplom. t. I, col. 81; Calmetus, Hist. Lothar.
t. I, pag. 257; ex historia quadam ms. de damnis
olim illatis monasteriis Trevirensibus, quam nulla
tuetur auctoritate. Spurium fetum declarat post Zyllesium,
<nobr><sub></sub></nobr> Defens. S. Maxim., part. II, sect. 3, § 1,
Honteimius, novis retectis falsi indiciis, quae scatent
undique. Mirum certe auctores Novae Galliae Christianae
tale instrumentum admisisse, t. XIII, instrum.
col. 291, nequidem ulla nota suspicionis interjecta.
Eadem in eo agnoscitur falsarii manus qua diplomata
Dagoberti pro cellis sancti Maximini et sancti Eucharii
fabricata sunt. Haec praecipue falsitatem produnt: stylus
a capite ad calcem insolitus; annus Incarnationis pro
nota chronologica adhibitus; titulus regis Christianissimi
Sigiberto inditus. Quis vero Hattum, praedonum
ducem, ecclesiarum per Gallias vastatorem,
novit? Quis Martinum, ducem Austriae Mosellanicae?
Datum dicitur diploma anno Christi 653, ad preces
Modoaldi, Trevirensis archiepiscopi. Transeat archiepiscopi
titulus; sed Modoaldus, Trevirensis praesul,
tredecim abhinc annis fato functus fuerat. Haec satis
superque dicta sint.]</small> (<em>ann.</em> 653). </center></h4>
<p>In nomine Domini, Amen. Sigisbertus divina favente
gratia, Francorum rex. Quoniam adoptionem
filiorum Dei praestolamur, ad quam per pacem attingitur,
teneamus panem invicem, et in omnes. Beati
enim pacifici, quoniam filii Dei vocabuntur. Ubi
enim altercationis invicem dispendium incurrit, ibi
pacis residet dissidium quae Ecclesiarum gratiosam
<nobr><sub></sub></nobr> fovet et incrementat quietem. Igitur noverit omnium
fidelium nostrorum praesentium et futurorum notitia,
qualiter de cellis beatorum Hilarii, quae modo cella
sancti Maximini dicitur, ac beati Eucharii, quae nunc
vocatur cella sancti Matthiae, in praedio sancti Petri
Trevericae urbis aedificata, quas dominus genitor
noster Dagobertus, Christianissimus rex, predecessorum
suorum mores sequens, ad ecclesiam sancti
Petri Trevericae urbis regiae potestatis jure tradiderat,
ac perpetua stabilitate firmaverat, Modoaldus,
ejusdem Ecclesiae venerabilis archiepiscopus, in generali
palatio nostro querelosis se precibus proclamavit,
plangens eas abs malis grassatoribus, quorum
dux quidam nomine Hattus est, contra libitum suum,
suorumque fidelium usurpatas, ac de supradicta ecclesia
<nobr><sub></sub></nobr> violenter abstractas. At nos per omnia omnem
praefati Hatti, ac suorum per ordinem recolentes
fallaciam, jam calliditatibus detectis, querimoniam
illius veram esse agnovimus. (Perpendentes ergo et
verentes ne forte, quod absit, de eleemosyna genitoris
<nobr><sub></sub></nobr> nostri ac praedecessorum nostrorum regum, detrimentum
animae nostrae faceremus, pro conservanda
eorum pietatis munificentia, ipsas cellas, cum
consilio et judicio episcoporum, ducum, et comitum
nostrorum, maxime dilecti consanguinei nostri domini
Martini, filii Clodulphi, filii Arnulphi, ducis
Austriae Mosellanicae ac Moselant, quem praefatae
beati Petri ecclesiae, ac fratrum ac antedictarum cellarum
advocatum, rectorem protectorem per praesens
praeceptum constituimus, memoratae ecclesiae Trevirens.
reddidimus <small>[Note: <nobr><sub></sub></nobr> Parenthesibus inclusa, hic et infra, desunt apud
<nobr><sub></sub></nobr> Browerum et alios, excepto Roserio.]</small>). Ut autem praesens nostrae reformationis
scriptum inviolabile per succedentia tempora
in Dei nomine obtineat stabilitatem, propria
manu, cum duce Martino, ac Cumberto, archiepiscopo
Coloniensi, ac Ramaclo, episcopo Trajectensi,
<nobr><sub></sub></nobr> subter eam firmavimus et sigillorum nostrorum impressionibus
<small>[Note: <nobr><sub></sub></nobr> Omnes, praeter Roserium, emendant <em>sigilli nostri
impressione.</em>]</small> jussimus insigniri. Data Aquisgrani,
idibus Maii, anno dominicae Incarnationis DC. LIII.
Sigisbertus, Francorum rex +. Cumbertus, archiepiscopus
Coloniensis +. Ramaclus, episcopus Trajectensis
+. (Martinus dux Austriae Mosellanicae ac
Moselant +.)</p>
<br> <h4><center>DIPLOMA IV,
<em>Quo Sigebertus rex, omnium proventuum suorum in
pago Spirensi decimam partem ecclesiae Spirensi
adscribit</em> <small>[Note: <nobr><sub></sub></nobr> Jam dudum periit autographum diplomatis; at
superest apographum in chartulario cui titulus <em>Codex
minor,</em> in archivo Spirensis archiepiscopatus. Hujus
mentionem fecerunt Bruschius, De episcopis Germaniae,
pag. 78; Eisengrein, Chronologia rerum Spirensium,
lib. VII, pag. 137; Simon, Historia episc.
Spir., pag. 6; Lehmann, Chronol. Spirens. lib. III,
cap. 15; Cointius, Annal. eccl. Franc. t. III, pag. 163
et 596; Nova Gall. Christ., t. V, pag 715. Integrum
<nobr><sub></sub></nobr> vulgavit Lamey, Append. dissertationis de pago Spirensi,
in t. III, p. 261, Historiae et commentariorum
Academiae electoralis scientiarum et elegantiorum
litterarum Theodoro-Palatinae. Quaedam de eodem
scripsit Carolus Dümgé in opere cui titulus <em>Regesta
Badensia.</em> Pristinis Editoribus collectionis quam denuo
vulgare jussus sum erat incognitum, mihique
ipsi, cum Commentarios Academiae Theodoro-Palatinae
evolventi occurrit, sed jam ultra annum 700
producta Editione, quare illud in additamentis exscripsi.
Desiderantur dies et anni. Lamev, ubi supra,
annum 650 suspicatur; annum vero 637 Loebel in
t. VII, pag. 157, Commentariorum sup. laud.; uterque
ex mera conjectura. Annum 653 praetuli, ut pote
ultimum regni Sigeberti II, quem omnes auctorem
diplomatis latentur.]</small> (<em>circa ann.</em> 653). </center></h4>
<p>Sigibertus, rex Francorum, vir inluster <small>[Note: <nobr><sub></sub></nobr> Comment. Acad. Theod. Palat. habent <em>illuster;</em>
Carolus Dümgé testatur in Codice scribi vocem <em>inluster.</em>]</small>. Quietquit
in Dei nomine serenitas regia, pro ecclesiarum
compendia vel in stipendia clerum aut alimonia
<nobr><sub></sub></nobr> pauperum perpensatur, vel hoc, quod juxta Dei
mandata adimpletur aut confirmatur, illud et in praesenti
seculi luce potest praestare auxilium, et credimus
quod, in eterni itineris, per intervencionem
domnorum sanctorum, sive duce Domino, preparet
<nobr><sub></sub></nobr> in futurum. Igitur dum et confidimus quod Dei debeat
manere voluntas et ut taliter cunctus populus
de omnibus fructibus terre, ad sancta Ecclesia catholica
per unumquemque annum debentur inferre,
adeo ita quod juxta ad anteriorum regum quondam
parentum nostrorum decrevit devocio, ita, Christo
propicio, manet nostra deliberacio, ut de omnes
fructus terre infra pago Spirense, quantumcunque
fiscus noster continet, tam de annona quam de vino,
mel, sive jumenta, de porcos, quam et de omni reliqua
solucione ad nos aspiciencia, sic et homines fisci
faciant decimas porcorum, qui in forestis insaginatur,
aut omne genus pecodum, quantum in ipso pago
Spirense ad fiscos nostros pertinetur, annis singulis
ad ecclesiam Nemetense, ubi apostolicus vir,
<nobr><sub></sub></nobr> pater noster, domnus Principius <small>[Note: <nobr><sub></sub></nobr> Certum est Principium Spireusem sedem occupasse;
sed quot annos non constat. Vide Loebelii
dissertationem, in t. VII Comment. Acad. Theod.
Palat. pag. 154 et seqq.]</small>, episcopus preesse
<nobr><sub></sub></nobr> videtur, decimus caput debeatur offerre et adimplere,
quatinus dum ipse decimus annis singulis
idem in stipendia clerum vel alimonia pauperum
presentemur. Credimus ut Creator omnium nostrorum,
nostris usibus, hic et in futuro septempliciter
hoc jubeat remunerare. Agite ergo, qualiter hoc,
quod semper nostra continet devocio, vel Dei manet
voluntas semper in omnibus procuretis adimplere,
qualiter nobis Christi gratia vel domnorum sanctorum,
ut confidimus, debeat pertinere, et ut vobis <small>[Note: <nobr><sub></sub></nobr> Carolus Dümgé monet in Codice legi <em>vobis</em> et non
<em>nobis,</em> ut est in t. III Comment. Academ. Theod.
Palat.]</small>,
quod absit, ad offensa Dei, aut nostra non debeat
pervenire. Et ut cercius vobis juniores successoresque
nostros presens auctoritas inconvulso ordine observetur,
vel in omnibus debeatur permanere, manus
nostre subscriptionibus subter eam decrevimus roborari.</p>
<br><nobr><sub></sub></nobr> 
<br> <h4><center>APPENDIX AD SANCTUM SIGEBERTUM. </center></h4>
<tr><th>
<br> <h4><center><nobr><sub></sub></nobr> <em>Charta qua Grimoaldus donat monasteriis Stabulensi
</em><nobr><sub></sub></nobr> <em>et Malmundariensi villam Germaniacum</em> <small>[Note: <nobr><sub></sub></nobr> Vulgaverunt Henschenius, de tribus Dagobertis,
lib. II, cap. VIII; et Foppenus, suppl. ad oper. Dipl.
Miraei, t. III, pag. 281; uterque ex archivis Bambergensi
et Stabulensi. Diplomata duo regum Childerici
II et Dagoberti II videntur huic chartae minus
consona; testantur enim haec diplomata Sigibertum
concessisse villam Germiniacum Stabulensibus, quam
concessionem Childericus et Dagobertus confirmant,
viso Sigiberti diplomate, ac nulla facta donationis
Grimoaldi mentione. Hincsubit aliqua suspicio de
chartae Grimoaldi sinceritate. Sed cum Grimoaldus
Germiniacum sibi a Sigiberto concessum profiteatur,
probabile est Stabulenses monachos proprium a
Sigiberto concessionis diploma impetravisse, ad
majorem securitatem, quod a successoribus ejus,
visis et relectis exemplaribus, confirmatum est.]</small>
(<em>Ann.</em> 650).
(Ex Brequigny Diplom., Chart., Leg.)</center></h4></th></tr>
<p>Domino sancto et in Christo patri Remaclo episcopo,
vel omni congregationi monasterio Malmundario
[Malmuldario] seu Stabulau consistentium. Grimoaldus,
recogitans molem peccaminum meorum,
qualiter veniam obtinere [optinere] merear, dono
vobis donatumque esse volo pro compendiis ipsorum
servorum Dei qui in ipsa monasteria conversare videntur,
loco cognominante Germiniaco, in pago Remensi,
quem domnus gloriosus Sigebertus rex (rex
nobilis) nobis concessit; ipsam villam Germiniaco,
cum omni integritate sua, domos, aedificiis, mancipiis,
acolabus, pecuniis, campis, aquis, cum omni soliditate,
<nobr><sub></sub></nobr> appendiciis, id est, duos molendinos in lupia,
<nobr><sub></sub></nobr> cum area et terra, vinea una in Boterio [Beterio], et
<nobr><sub></sub></nobr> alia appendicia, quae dicitur Terune, juxta fluviolum,
Axina, quem de Godetrude dato pretio comparavi,
domos mancipiis, campis, pratis, vineis, aquis,
aquarumve decursibus, cum omni integritate ad se
pertinente, concedo vobis, a die praesente, perpetualiter,
ut ipsam villam Germiniaco, vel appendiciis
suis superius cognominatis teneatis, possideatis, vel
quidquid inde facere volueritis liberam et firmissimam
habeatis potestatem. Et si sane, quod fieri non credo,
aliquis de haeredibus meis, vel aliqua opposita persona,
contra hanc firmationem de parva munuscula,
quae in ara summi Dei omnipotentis offerre non dubito,
venire tentaverit [vetare temptaverit], inferat
in sacro fisco auri libram unam, argenti pondera
quinque, et nihilominus facta mea irrumpere non
<nobr><sub></sub></nobr> valeat <small>[Note: <nobr><sub></sub></nobr> Desunt notae chronologicae; sic eas quantum licet
eruimus. In Remacli abbatis simul et episcopi
gratiam donatio tit. Porro episcopi, scilicet regionarii,
Remaclus titulum non assecutus est ante annum 648,
Mabill. Ann. t I, pag. 403 et seq.; abbatiam vero
Stabulensem Theodardo anno 653 reliquit, cum ad
Trajectensem episcopatum evectus est. Ergo non
male circa annum 650 chartam Grimoaldi de qua
agitur referendam censemus. Nonnullas lectionum
varietates a viro docto de Reiffenberg, humaniter
communicatas, inter parentheses adscripsi. Ultima
sic se habet: <em>Facta exemplaria die Kal.</em> Aug. <em>anno</em>
IIII <em>regni Domini notri Dagoberti,</em> quae a Foppeno
omissa, ab Henschenio vulgata fuerat. Inde tantummodo
inferendum est anno IV Dagoberti II exhibita
fuisse regi exemplaria chartae de qua agitur, non
vero chartam hoc anno esse concessam.]</small>.</p>
