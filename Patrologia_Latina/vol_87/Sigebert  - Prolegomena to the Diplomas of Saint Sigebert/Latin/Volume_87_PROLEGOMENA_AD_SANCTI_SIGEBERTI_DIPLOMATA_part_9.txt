DIPLOMA PRIMUM,
Quo Sigebertus monasterium Casagonguidinense condit,
et ibi Remaclum abbatem constituit  (ann. 644).  
Sigibertus, rex Francorum, vir inlustris , (Grimoaldo
majoridomus. Singulariter ac per cuncta feliciter
ad mercedis nostrae augmentum) credimus pertinere,
si larga munera summi Dei omnipotentis devota
mente offerre non dubitetis, quia tunc regia
potestas suum cultum corroborare videtur, quando
 ex propria voluntate compendia servorum Dei destinare
non dubitat. Ideoque sub devotione animae nostrae,
cum consilio magnificorum apostolicorum Chuniberti
(Memoriani), Godonis , vel inlustrium
virorum Grimoaldi, Bobonis, Adalgisili, monasterium
regulare in honore patroni  nostri
Petri, Pauli, Johannis, vel ceterorum martyrum in
terra nostra, silva Arduennense , in
loco qui dicitur Casegonguidinus ,
quem Sesomires fluvius cingere videtur, et ex nostrae
largitatis munere, juxta Patrum traditionem, coenobium
volumus construere, et ibidem, Deo 
auspice, Remaclum abbatem constituimus, qualiter
 ibidem secundum ordinem et monita antiquorum
Patrum conversari debeant, sic tamen, ut de ipso
castro et ripa fluminis in directum leuvas tres de
nostra silva Uriacense, cum ipsa venna dominica,
quae dicitur Arnulfi , cum Probardo, Babone
, vel junioribus 
eorum, qui ibidem servire  videntur
a die praesente, concessimus  ad possidendum.
Similiter de suo  ipso castro ex
alia silva dominica tres leuvas, et in directum item
  tres alias leuvas, necnon et aliam venellam
in fluvio  nuncupante Alisna, ubi illa petra
quadrata est . Haec omnia ad
usus eorum servorum Dei (cum) emunitate  nostra visi fuisse  condonasse, ut
habeant, possideant, suisque posteris spiritualibus
derelinquant, ut potius eos  delectet attentius
pio Domino preces incessabiliter pro nobis  fundere. Et, ut praeceptio
firma atque inviolata permaneat, manus nostrae subscriptionibus
subter eam roborari decrevimus  .