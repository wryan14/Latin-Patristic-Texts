br><small>ANNO DOMINI DCLVI.</small><br>SANCTUS SIGEBERTUS,
REX FRANCORUM. </center></h4>
<nobr><sub></sub></nobr> 
<br> <h4><center>NOTITIA HISTORICA.
<br><small>(Ex Bolland., tom. I.)</small><br> </center></h4>
<p><nobr><sub></sub></nobr> Mediomatrici, Ptolemaeo Mediomatrices, antiquus
Galliae Belgicae populus, Rhenum inter et Mosam
fluvios, latam incoluerunt regionem, Mosella etiam
interfluente irrigatam. Genti huic caput quondam
fuit Divodurum, seu Diviodurum; quo deinde nomine
oblitterato, civitas Mediomatricorum in notitia
antiqua provinciarum et civitatum Galliae appellata
est; Ammiano Marcel, l. XV, etiam solum Mediomatrici;
quo scilicet modo Tungri, Treviri, Ambiani,
Rhemi, Parisii, Lingones, Senones, aliaeque voces,
olim populum, jam urbes designant. Quod autem
Mediomatricorum nomen excurreret, compendiosum
ex primis syllabis factum, et Metis, quasi Medis dici
coeptum, quod Mettis etiam et Metae aliis scribitur.
Exstat ea etiamnum ampla, opulenta valideque situ ac
opere munita, quam Salia fluvius praeterlapsus, Mosellae
ad ejus moenia miscetur. Sedem isthic regiam,
regno Clodovei diviso, constituit Theodericus, servaruntque
filius Theodebertus et nepos Theodebaldus, cui
superstes Clotarius I, frater Theoderici, abavus sancti
<nobr><sub></sub></nobr> Sigeberti integram obtinuit Francorum monarchiam.</p>
<p>In partitione regni Clotarii I volunt Baron., an. 565,
sect. 6, et Petav., l. VII Rationarii tempor., c. 6, Sigebertum
I sedem regni Rhemis habuisse, forte vitiosa
Greg. Turon. editione decepti. Porro apud eum, tom.
I Scriptor. Hist. Francor., a Chesnaeo ex quinque
antiquis Codic. mss. editum, ita legitur, l IV, c. 2:
Sigeberto quoque sors dedit regnum Theoderici,
sedemque habere Mettensem; quae totidem verbis
Fredeg., in Hist. Epitomata, c. 55, descripsit, et
clare explicat Aimoin, l. III, c. 1: Sigeberto, inquit
<nobr><sub></sub></nobr> Mediomatricum, quae et Mettis, cessit, Theoderici
patrui quondam subjecta dominatui. Childebertum,
huic Sigeberto patri suo substitutum, regiam
sedem Argentorati habuisse opinantur Coccius,
in Dagoberto, c. 3, et Miraeus, de Stem. princip. Belgii,
cap. 1, aut saepe resedisse tradit Wassembergius,
l. II Antiq. Galliae Belgicae, in Hermenfredo duodecimo
episcopo Virdunensi. Verum, quia Theodebertus,
mortuo Childeberto patre, sortitus est Auster,
sedem habens Mettensem, apud Fredegar., cap. 16
Chron., et quidem <strong>(uti addit Aimoin., lib. III, cap.
84)</strong> ubi priores reges eam constituerant, arbitramur
aeque Childebertum atque reliquos reges Mettis habitasse.
Potuit tamen Argentorati, urbe sibi subjecta,
subinde substitisse.</p>
<p>Interempto Theodeberto, frater ejus, Theodericus II,
mox post susceptum regnum, Mettis fluxu ventris
exstinctus, haeredem reliquit Sigebertum II, quem
necdum regem Clotarius II, filius Chilperici, avus
sancti Sigeberti, bello captum, occidit, ita integram
<nobr><sub></sub></nobr> denuo Francorum monarchiam adeptus; qui postea
filium suum Dagobertum in regni consortium ascitum
Austrasiis proefecit. Hic ab obitu parentis et
fratris Chariberti, solus rexit, mox sanctum Sigebertum,
qui hujus nominis tertius habetur, regem
Aus rasiorum creavit. Hunc Christoph. Browerus,
l. VII Annal. Trevirens., tradit Aquisgrani degisse
ob diploma isthic sancto Modoaldo archiep. Trevirensi
concessum, quod infra ostendemus plurimum
interpolatum. Aegid. Gelen., in Fastis Coloniens.
tradit dici eum Andernaci in districtu Coloniensis
<nobr><sub></sub></nobr> Lotharingici territorii regiam habuisse. Idem Gelen.,
lib. I de Magnitudine Coloniae Agripp., syntag. 3,
contendit Coloniam Agrippinam caput et metropolim
regni Austrasiae fuisse sub omnibus regibus a Theoderico
I ad sanctum Sigebertum: et: Ne dubites,
addit, de metropoleos in Austrasia dignitate et praerogativa;
advertito Dagoberti filium Sigebertum regnique
administrationem in sancti Cuniberti Ubiorum
praesulis arbitratu et manu fuisse. Haec ille, quae
ita praescribit Fredeg., in Chron. 55, ut Cunibertum
Coloniae urbis pontificem, et Adalgiselum ducem palatii
ad regnum gubernandum institutos concedat;
regem tamen Sigebertum asserat sedem Metis civitate
habuisse, quo Coloniae saepius sanctus Cunibertus
itarit, diutiusque moratus fuerit. Exemplar
etiam testamenti sui Dagobertus rex, ab utroque
filio sancto Sigeberto et Clodoveo subscriptum, Metis
constituendum dirigi praecepit, ad urbem, scilicet,
regiam, non Coloniam, non Andernacum, non Aquisgrani,
aut ad alium illustrem Austrasiorum locum.
<nobr><sub></sub></nobr> De hoc testamento legendus Aimoin., lib. IV, cap. 30.
Eadem sancti Sigeberti regia in urbe Metensi statuitur
in Vita sancti Hadelini a Notgero conscripta, 3
Febr., et infra in propriis ejus Actis, in quibus
etiam dicitur in sancti Martini monasterio ad Mosellam
ab eo exstructo sepultus.</p>
<p>Obitus diem assignant eadem Acta Kalend. Februarias,
ad quas nomen ejus ascriptum Auctario Usuardi
a Carthus. Colon., et Molano. Illi: Methis, aiunt,
Sigeberti confessoris. Hic vero: Metis civitate,
Sigeberti regis et confessoris, qui inter alias virtutes
viginti monasteria exstruxit. Idem Molan. pluribus
de eodem agit in Natalibus sanctor. Belgii, sub
hoc titulo: <em>De sancto Sigeberto confesso e, rege Austrasiae;</em>
tum: Mettis civitate, depositio sancti Sigeberti
regis, confessoris Christi, etc. Prolata dein
Vitae epitome continenter sanctum appellat. Petrus
Galesin. in suo Martyrol.: Metis, inquit, sancti Sigeberti
regis et confessoris, qui tum aliis multis admirandae
<nobr><sub></sub></nobr> pietatis officiis, tum hoc illustris exstitit,
quod monasteria viginti exaedificavit. Celebrant
<nobr><sub></sub></nobr> eumdem Miraeus in Fastis Belgicis, Gelenius in Fastis
Coloniensib., Canis. in Martyrol. Germanico,
Ghinius in Natal. sanctor. canonicor., Ferrar. in Catalogo
generali sanctor., et varii in Auctario ad
Martyrol. Rom. Belgico et Gallico sermone. Saussaius,
in Martyrol. Gallic. eum postridie, seu IV Nonas
Februar., refert hoc elogio: Metis sancti Sigeberti
regis Austrasiae et confessoris, qui Dei cultus
studiosus amplificator viginti monasteria construxit,
inque ecclesias et pauperes profusas eleemosynas
erogavit: ob quae merita, praecelsaque alia pietatis
opera, pro terreno regno coeleste assecutus est. Cujus
corpus in ecclesia sancti Martini ab ipso fundata
conditum, miraculis mox a tumulatione refulsit,
postque annos inde quingentos repertum est, non
sine omnium spectantium admiratione, incorruptum.
Haec Saussaius.</p>
<p>De exstructis ab eo monasteriis infra agemus. Post
dictum Metense sancti Martini eminent apud Arduennates
Stabulense et Malmundariense, in quorum templis
<nobr><sub></sub></nobr> altaria visuntur sancto Sigeberto dicata, quem
regio more coronatum, et paludamento liliis intexto
decorum, duas manibus gestantem ecclesias, repraesentant
imagines cum coloribus tum scalpro delineatae:
colitur autem ibidem hisce Kal. Febr., sub
praecipuo ritu et campanarum maximarum pulsu.
Festum translationis corporis, sub an. Chr. 1063
factae, recolitur pridie Kal. Julii apud Molan., in Natal.
sanctor. Belgii, Carthus. Colon., in Auctario Usuardi,
et Canis., in Martyr. Germanico: Methis translatio
sancti Sigeberti confessoris, de quo 1 Febr.
actum. Cultum antiquum confirmant tum miraculorum
ad ejus sepulcrum olim perpetratorum historia,
tum, ut in ea refertur, nomen ejus sacris litaniis
insertum. Baron., ad an. 658, n. 3, ad imitandum
proponit Sigebertum, laudatissimum principem,
aequi amantissimum, et religionis observantissimum;
qui pace bene usus, cum ab externis et
civilibus bellis quiesceret, sese totum monasteriis
<nobr><sub></sub></nobr> erigendis aliisque pietatis operibus mancipavit.</p>
<br><nobr><sub></sub></nobr> 
<br> <h4><center>S. SIGEBERTI REGIS
VITA,
AUCTORE SIGEBERTO MONACHO GEMBLACENSI.
<br><small>(Ex Bolland., tom. I.)</small><br> </center></h4>
 <h4><center>CAPUT PRIMUM.
<em>Sancti Sigeberti majores, Nativitas.</em> </center></h4>
<p>1. Anno dominicae Incarnationis quingentesimo
<nobr><sub></sub></nobr> octogesimo <small>[Note: <nobr><sub></sub></nobr> Imo quarto, non septimo, ut Baronius cum
Chronico Sigeberti.]</small> sexto <small>[Note: <nobr><sub></sub></nobr> Antiquioribus Clotarius Francorum monarcha
factus anno 613.]</small> Lotharius Secundus, Chilperici
regis et Fredegundis filius in Francia admodum
<small>[Note: <nobr><sub></sub></nobr> Aetatis mense quarto <strong>(Greg. Turon., l. VII, c. 7)</strong>.]</small> puer regnare coepit. Qui postquam ad intelligibilem
aetatem venit, honestati morum studere
coepit. Unde a Deo exaltatus, eo usque processit, ut
monarchiam regni Francorum mereretur accipere
solus. Hic anno regni sui tricesimo nono Dagobertum
filium suum in consortium regni ascivit; et ne regiae
potestatis licentia, et juvenilis aetatis intemperantia
<nobr><sub></sub></nobr> exorbitaret a via rectitudinis, ei viros potentia
et sanctitate claros substituit, sanctum, scilicet,
<small>[Note: <nobr><sub></sub></nobr> Colitur 18 Jul.; pronepos Clotarii I sicut Dagobertus,
<nobr><sub></sub></nobr> sed ex filia ejus Blithilde.]</small> Arnulphum, ex majore domus metensem episcopum,
et <small>[Note: <nobr><sub></sub></nobr> Colitur 21 Febr.; pater sanctae Begghae nuptae
Ansigiso filio sancti Arnulphi.]</small> Pipinum majorem domus, tunc temporis
<nobr><sub></sub></nobr> cunctis aulicis praeeminentem potentia et prudentia.
Istis Dagobertus utens tutoribus regnum Francorum
propagavit latius, et maxime ad debellandos
Saxones laboravit intentius, qui fines regni sui crebris
fatigabant excursibus. Quos auxilio patris sui
Lotharii ita devicit, ut et regem eorum Berthoaldum
perimeret, et omnes Saxones, mensuram gladii
sui excedentes, gladio trucidaret <small>[Note: <nobr><sub></sub></nobr> Ea pluribus describit monachus sancti Dionysii
in Gestis Dagoberti, cap. 14.]</small>.</p>
<p>2. Tam bonis Dagobertus rex usus principiis, post
<nobr><sub></sub></nobr> mortem <small>[Note: <nobr><sub></sub></nobr> Obiit Clotarius ann. 628, non 631, ut volunt
Sigebertus, Baron., alii.]</small> patris sui coepit paulatim resilire a proposito
aequitatis; et consiliis Pipini principis, et
<small>[Note: <nobr><sub></sub></nobr> Colitur 12 Novemb.]</small> Cuniberti archiepiscopi Coloniensis, quem idem
Pipinus post decessum sancti Arnulphi unanimem
sibi amicum, et intimum suis elegerat consiliis. Nam,
quamvis <small>[Note: <nobr><sub></sub></nobr> Post monachum sancti Dionysii, nuper de
virtutibus ejus scripsit Jodocus Coccius noster, sed
non optatam ubique assecutus antiquorum mentem.]</small> Dagobertus rex esset egregius bellator,
sacerdotum Dei et Ecclesiarum pius amator, pauperum
Christi largus sublevator et multarum bonarum
artium exsecutor; tamen carnalis incontinentiae
morbo nimis laborabat, unde et claritudinis nominis
sui foedam infamiae notam contraxerat, et
(quod gravius erat) Regis regum iram contra se accenderat.
<small>[Note: <nobr><sub></sub></nobr> Repudiata legitima uxore, tres assumpsit ad
instar reginas et plurimas concubinas (Apud Fredeg.,
c. 58).]</small> Reginas enim suas fictis ex causis alias
pro aliis repudiabat, ipsis quoque desponsatis pellicum
amores superducebat. Et quamvis adeo deditus
<nobr><sub></sub></nobr> esset carnali commercio, nullam tamen spem propagandae
posteritatis habebat, ex nulla tot uxorum
filio suscepto.</p>
<p>3. Permaxime ergo rex dolebat, quia se Dei offensam
incurrisse sentiebat: praesertim quod ex regio
patrum suorum semine nullum sciebat superesse,
praeter se et fratrem suum Charibertum: qui Charibertus
propter simplicitatem nimiam minus idoneus
erat ad regni gubernaculum. Sed quamvis de prolis
prosperitate, non tamen desperans de Dei miseratione,
praecordialiter eum deprecabatur, ut sibi ex
ejus nutu filius daretur, qui sibi in regimine regni
subrogaretur. Justus et pius Dominus, qui hominum
erratibus ad iram attrahitur, precibus etiam humilium
ad misericordiam reducitur. Rex siquidem Dagobertus,
<nobr><sub></sub></nobr> dum circuiret Austrasiam <small>[Note: <nobr><sub></sub></nobr> Imo octavo, apud Fredeg., cap. 59, aliosque.
Is erat annus Chr. 635, non 639 a Baron. positus.]</small> novo [nono?]
anno regni sui, puellam quamdam <small>[Note: <nobr><sub></sub></nobr> Aliis Ragnetrudem, quam e pellicum grege
frustra amandare conatur Coccius, cap. 12.]</small> Ragentrudem
nomine, vultus elegantia laudabilem, genere etiam inter
Austrasios non ignobilem, cum regii cultus honore
sibi uxorem junxit; quae, Deo volente, eodem
anno ei genuit filium.</p>
<br> <h4><center>CAPUT II.
<em>Baptismus. Educatio.</em> </center></h4>
<p>4. <small>[Note: <nobr><sub></sub></nobr> Desunt haec de baptismo in priore Vita apud
Duchesne, desumpta fere ex Vita sancti Amandi
<nobr><sub></sub></nobr> per Baudemundum explicanda 6 Februarii. Hujus
loco haec verba solum leguntur: Quem sacro fonte
regeneratum Sigebertum nominavit.]</small> Rex, hoc laetificatus nuntio, volvere coepit
animo cui sanctorum virorum potius hunc puerum
traderet, qui eum sacro baptismate regenerare
deberet. Erant eo tempore in Francorum
regno multi apud Deum et homines sanctitate
praedicabiles et virtutibus. Inter quos sanctus Amandus
Elnonensis clarebat gloriosius: qui, ex
<nobr><sub></sub></nobr> Aquitania oriundus, Christum, relictis omnibus,
sequebatur, et labores voluntariae peregrinationis
instantia divinae praedicationis consolabatur, et
<nobr><sub></sub></nobr> ejus cultu seges uberrima per Franciam in horrea
Christi congregabatur. Ad hunc perquirendum
per diversa discurrunt nuntii, ad festinantis regis
edictum. Is Amandus jamdudum, quia solus
omnium sacerdotum non timuerat regem redarguere
pro capitalibus criminibus, jubente eo, cum
injuria de regno ejus fuerat expulsus, et in remotioribus
Franciae locis verbum Dei praedicabat
gentibus. Tandem reperitur, et ut regem adeat
quantocius admonetur. Ille memorans praeceptum
apostoli, quod omnis anima potestatibus
sublimioribus debeat subjici <strong>(Rom. XIII, 1)</strong>, venit
ad regem, in villa <small>[Note: <nobr><sub></sub></nobr> Clipiacum, villa regalis non procul Parisiis,
in qua Dagobertus Gomadrudem in conjugem acceperat
<strong>(Apud Fredegarium, cap. 53)</strong>.]</small> Clipiaco morantem. Viso
rex beatissimo Amando, magno repletus est gaudio,
prostratusque pedibus ejus, deprecabatur ut tanto
<nobr><sub></sub></nobr> sceleri, quod in eum perpetraverat, veniam largiri
dignaretur. At ille, ut erat mitissimus, citius
eum elevavit a terra, atque clementissime indulsit.
Tunc rex ad sanctum ait: Poenitet me quod stulte
adversum te egerim. Precor ergo ut ne memineris
injuriae quam tibi irrogavi, atque precem meam,
quam a te postulo, non dedigneris annuere. Dedit
Deus mihi filium, non meis praecedentibus meritis,
precorque ut eum sacro digneris abluere
baptismate, atque in filium tibi spiritualem accipere.
Quod vir Domini vehementer renuit, scilicet,
sciens scriptum esse, militantem Deo non
oportere implicari saecularibus negotiis <strong>(II Tim. VIII,
4)</strong>, et quietum atque remotum, non debere regia
frequentare palatia, et e conspectu regis abscessit.
<nobr><sub></sub></nobr> Rursum rex misit ad eum viros illustres,
tunc in laicali habitu palatio deservientes <small>[Note: <nobr><sub></sub></nobr> Baudemundus <em>Dadonem;</em> colitur 24 Augusti;
at sanctus Eligius 1 Decemb. Cujus ille Vitam
scripsit.]</small>,
Audoenum, scilicet, post Rothomagi episcopum, et
Eligium, post Noviomi episcopum. Hi humiliter
virum Dei petierunt, ut precibus regis daret assensum,
atque filium ipsius sacro dignaretur diluere
fonte, et ut eum enutrire, atque lege imbuere divina
quantocius assentiret, dicentes quod si hoc
vir Domini non renueret, per hanc familiaritatem
libentius in regno illius, vel ubicunque eligeret,
licentiam praedicandi haberet, seu nationes quamplures
per hanc gratiam se posse conquirere fatebantur.
Tandem ergo fatigatus precibus amborum,
facturum se esse promisit.</p>
<p>5. Audiens autem rex quod vir sanctus precibus
<nobr><sub></sub></nobr> ejus annuerat, puerum adduci praecipit: <small>[Note: <nobr><sub></sub></nobr> Haec de urbe Aurelianensi et rege Chariberto
ex Fredegario, c. 62, inserta. Charibertus, inquit,
Aurelianis veniens Sigebertum de sancto lavacro ex
cepit. Aimonius, lib. IV, cap. 20, addit Dagobertum
etiam adfuisse.]</small> ipse vero
Aurelianis contendit: ubi ei frater suus Charibertus
ad hoc ipsum, ut filium ejus de sacro lavacro
<nobr><sub></sub></nobr> susciperet, occurrit. Ibi puer affertur, qui non plusquam
<small>[Note: <nobr><sub></sub></nobr> Aimoinus, <em>triginta.</em> Reliqua de baptismo silet
Fredegarius. Ex Baudemundo vero descripserunt
monachus sancti Dionysii, Aimoinus et Sigebertus,
in Chronico.]</small> quadraginta dies ab ortu suo habere ferebatur.
Quem accipiens vir sanctus sacris mysteriis
initiandum, cum benedictione solemni eum fecit catechumenum.
Cumque finita benedictione nemo ex
circumstantibus respondisset, Amen; aperuit Deus
os infantis, atque cunctis audientibus clara voce
respondit, Amen. Statimque eum regenerans sacro
baptismate, Sigebertum eum nominavit, eumque
ipse cum Chariberto fratre regis de sacro fonte suscepit.
Super hoc rex cum omni exercitu magno tripudians
gaudio, dehinc sanctum virum habitum in
magnae venerationis loco <small>[Note: <nobr><sub></sub></nobr> Imo diu post, mortuo etiam Dagoberto, tempore
sancti Sigeberti factum fuisse Trajectensem episcopum
probabimus 6 Februarii, Baudemundus, <em>His
ita gestis,</em> qua phrasi etiam maxime dissita connectit.]</small>, non multo post inthronizavit
eum in Trajectensis Ecclesiae solio. O miram
Dei gratiam! o praedicabilem ejus potentiam!
<nobr><sub></sub></nobr> Quis non in ejus laudem exclamet? quis non super
divitiis bonitatis ejus exsultet? Qui olim Jeremiam
prophetam in utero matris sanctificavi, cujus spiritu
afflatus cum matre sua, plusquam propheta
Joannes exsultavit, et nondum natus praeco nasciturum
Regem praevidens gratulando salutavit; ipse
etiam modo recens nato puero per os sancti praesulis
charisma spiritualis benedictionis infudit, et quod
sibi vas electionis esset futurus, per ejusdem ostendit
miraculum: quem mox ut originalis peccati ablutus
est macula, Spiritus sancti perfudit gratia. Vere
benedictus per omnia, per quem nomen Domini
adhuc benedicitur in Ecclesia, et benedicetur in saecula.</p>
<p>6. <small>[Note: <nobr><sub></sub></nobr> Haec sequentia desumpta ex cap. 61 Fredegarii.]</small> Aut vix, aut nunquam invidiam effugit gloria.
<nobr><sub></sub></nobr> Pipinus major domus, qui caute et prudenter se
agebat in cunctis regni vel palatii negotiis, bonus in
consiliis, fortitudine terribilis, cultu justitiae et fidei
proposito per omnia laudabilis, quo magis omnes
gloria anteibat, eo majorem omnium pene Austrasiorum
contra se invidiam conflaverat, observantibus
aemulis, ut amoverent eum a latere regis, ut aut
disjungerent eum a regis corde, aut facerent eum
plecti morte. Sed ille callens moderari animo suo,
noluit vinci a malo, sed vicit malum in bono. Nam
ut se et omne regnum absolveret discordiae scandalo,
<nobr><sub></sub></nobr> arrepto ad nutriendum Sigeberto regis filio, invidorum
factioni cessit, et ad Charibertum regis fratrem
in Aquitania morantem contendit. Non multo post
transeunte nubecula hujus tempestatis, laetior rediit
per concordiam aura serenitatis.</p>
<br> <h4><center>CAPUT III.
<em>Regnum Austrasiorum. Obitus Dagoberti.</em> </center></h4>
<p>7. <small>[Note: <nobr><sub></sub></nobr> Sequentia leguntur apud Fredegarium, cap.
75, monachum sancti Dionysii, cap. 32, et Aimoinum,
l. IV, c. 23 et 26. Quibus fere Samo dicitur de
pago Senonago, de quo agemus 5 Februarii in Vita
sancti Domitiani, ยง 4.]</small> Sammon quidam Francus genere, negociator
arte, cum ad gentem <small>[Note: <nobr><sub></sub></nobr> Sclavos cognomento Winidos appellant citati
auctores, gens origine Sarmatica Wandalos et Winulos
Germaniae antiquos populos sibi subjugavit,
unde hoc tempore Germanos trans Albim, Sclavico
genere oriundos die Wenden appellari tradit Cluverius
ex illa regione oriundus, l. III Germaniae antiquae,
cap. 44. Fidem Sclavi et Winidi suo de nomine
<nobr><sub></sub></nobr> modernam Sclavoniam et Windismarchiam, vicinas
Hungariae ditiones, fecere; et proximam isthic provinciam
Carinthiam obtinuisse Samonem diximus
alibi.]</small> Winidorum se contulisset,
et per fortitudinem et industriam suam ab eis in
<small>[Note: <nobr><sub></sub></nobr> Ob victoriam et libertatem de Hunis procuratam
rex factus, regnavit annos XXXV et ex duodecim
uxoribus procreavit XXII filios et XV filias <strong>(Apud
Fredegar., cap 48)</strong>.]</small> regem promotus fuisset, inter se et Dagobertum regem
orta simultate, saepe regni sui transgresso <small>[Note: <nobr><sub></sub></nobr> Sala fluvio dirempti Winidi, Sorabi dicti ab
Eginhardo in Vita Caroli Magni, 28 Januar., sect. 19,
qui se Winedis Sclavis conjunxerint.]</small> limite,
Thuringiam et reliquos sibi vicinos Francorum
pagos vastabat acerrime. Hac de causa rex Dagobertus
anno regni sui <small>[Note: <nobr><sub></sub></nobr> Christi 638. Hinc prior Vita eadem refert.]</small> undecimo Metis adiit, ibique
<nobr><sub></sub></nobr> procerum et pontificum conventum adesse jussit,
eorumque consilio et consensu filium suum Sigebertum
<small>[Note: <nobr><sub></sub></nobr> Fredegarius Adalgiselum ducem palatii vocat.]</small> in regnum Austrasiorum sublimavit, sedemque
regis Metis urbem habere permisit; partem etiam
thesaurorum sufficientem tradidit, et hoc totum
edicto regali et procerum attestatione auctorizavit.
<small>[Note: <nobr><sub></sub></nobr> Desiderantur in priore Vita.]</small> Tutelam vero regis, cujus pueritiae timebat, commisit
Cuniberto archiepiscopo Coloniensi, et Adelgiso
duci; curam vero regni Austrasiorum et providentiam
omnium imposuit Pipino principi. Ex illo
die repressa est insolentia Winidorum, obviante eis
fortiter et feliciter fortitudine Austrasiorum, et frequentibus
praeliis reprimente excursus illorum.</p>
<p>8. Post <small>[Note: <nobr><sub></sub></nobr> Anno Dagoberti 12, Chr. 639.]</small> annum nascitur regi Dagoberto filius,
qui Clodoveus est nominatus. Qui iterum cunctis primatibus
<nobr><sub></sub></nobr> Austrasiae et Neustriae in generali conventu
congregatis, iterum divisionem regni inter duos filios
ordinavit coram eis eorum assensu et consilio, et
confirmavit datis et acceptis invicem pactis et sacramentis,
ut scilicet, determinato utriusque regni certo
limite, Sigebertus regnaret super Austrasiam, Clodoveus
vero regeret Neustriam. Eam partem Franciae,
quae spectat ad <small>[Note: <nobr><sub></sub></nobr> Imo versus Septentrionem et Orientem, nec
vox Austria seu Austrasia ab Austro vento Meridionali
derivata est, sed a voce Germanica Oosten, id
est, Oriente, et contra Neustria est versus Meridiem
et Occidentem.]</small> Meridiem et Orientem, vocabant
Austrasiam: eam quae vergit ad Aquilonem et
Occidentem, vocabant Neustriam. Rex Dagobertus
tam juste et prudenter regno utroque ordinato, ne
<nobr><sub></sub></nobr> aliquando aliquo modo vel fratres inter se paterno
dissiderent odio, vel regnum in seipso divisum civilis
belli desolaretur scandalo, anno regni sui <small>[Note: <nobr><sub></sub></nobr> Potius anno 16, a morte scilicet Clotarii, ut
ex Fredegario, monacho sancti Dionysii et Almoino
supra docuimus. Obiit autem anno Christi 644, die
19 Januarii. Si hoc initium anni seorsim computetur,
posset annus 17 aliquo sensu obtrudi.]</small> decimo
septimo mortuus, et Parisiis in basilica sancti Dionysii
sepultus, regnum dimisit, ab exteris pacatum gentibus,
et in nullo diminutum a suis finibus.</p>
<p>9. Post cujus obitum duo reges et fratres, Sigebertus
et Clodoveus, se quique in regno suo agebat prudenter,
et inter suos valebant potenter, <small>[Note: <nobr><sub></sub></nobr> Reliqua hujus capitis desunt in priore Vita.]</small> subjectis
se exhibendo placabiles, adversantibus terribiles. Et
cum in omnibus inter se Deo placita vigeret concordia,
pro uno tamen negotio pene voluit introrepere
discordia. Sigeberto enim rege repente sibi debitam
partem paterni thesauri, nitebantur ei contraire proceres,
qui erant ex parte Clodovei. Sed Pipino principe,
<nobr><sub></sub></nobr> et Cuniberto archiepiscopo fortiter et rationabiliter
instantibus, pro sui potentia ab invitis Neustriae
primatibus extorserunt, mediante justitia, ut
ex condicto ad villam Compendium veniretur, ibique
thesaurus regis aequa lance divi leretur, suaque cuique
<small>[Note: <nobr><sub></sub></nobr> Compendium castrum in Vita sancti Marculphi,
at palatium in Actis sancti Medardi, villa vero
Gregor. Turon., l. IV, c 2, et l. IX, c. 35; Fredegario,
cap. 85; Aimoino, l. IV, c. 36. Exstat etiamnum
oppidum munitum apud Suessiones in finibus Neustriae
ad confluentes Axonae et Aisiae sive Isarae fluminum.]</small> pars competenter daretur. Ventum est illo:
thesaurus dividitur ex aequo, pars debita repraesentatur
Metis regi Sigeberto.</p>
<br> <h4><center>CAPUT IV.
<em>Sancti Pipini obitus. Major domus Grimoaldus. Bellum
Thuringicum.</em> </center></h4>
<p>10. <small>[Note: <nobr><sub></sub></nobr> Fredegarius, cap. 85, descripta bonorum Dagoberti
divisione, addit: Post anni curriculum Pipinus
moritur. De eo agitur 21 Febr.]</small> Sequens annus luctum maximum intulit
regi Sigeberto ejusque regno, Pipino majore domus
ex hac luce subtracto, qui ipsum Sigebertum paterne
<nobr><sub></sub></nobr> nutrierat a puero, et imbecillitatem pueritiae et adolescentiae
ejus validi sui auxilii sustentaverat brachio.
Hic omnimodis regno utilis, genere, potentia,
prudentia et fortitudine super omnes nominabilis,
Grimoaldum filium suum rerum suarum haeredem
fecit: duas quoque filias, <small>[Note: <nobr><sub></sub></nobr> Colitur Gertrudis 17 Martii. Beggha vero 17
Decemb.]</small> Gertrudem et Beggham,
ad laudem et gloriam generis sui post se reliquit.
Quarum una, Gertrudis, Christo, quam sponso carnali,
malens nubere, sanctae religionis proposito
inserviens in <small>[Note: <nobr><sub></sub></nobr> Prior Vita Nivalensi, est oppidum Brabantiae:
in dioecesi nunc Namurcensi.]</small> Nivellensi coenobio, a sua fundato <small>[Note: <nobr><sub></sub></nobr> Sancta Iduberga, sive Itta; colitur 8 Maii.]</small>
matre, spiritualem prolem adhuc non desinit Deo gignere.
<nobr><sub></sub></nobr> Soror ejus Beggha nupta Ansigiso sancti Arnulphi
Metensis episcopi filio, regiae dignitatis decus,
quod penitus deperierat per regum Francorum inauditam
desidiam, per suam reparavit prosapiam. Ipsa
siquidem genuit Pipinum, Pipinus Carolum, qui <small>[Note: <nobr><sub></sub></nobr> Adrevaldus, lib. I de Miraculis sancti Benedicti,
cap. 14, Carolum ait Tuditem dictum, quod adversariis
nullatenus cedere sciret nullique parcere. Tudites
<nobr><sub></sub></nobr> enim mallei dicuntur fabrorum quorum ictibus
cuncta atteritur durities. Festus a tundendo nomen
derivat. Ita Martellus, sive Marcellus, parvus malleus
est.]</small> Tudetes,
id est, Martellus est agnominatus: Carolus
Pipinum regem, Pipinus Carolum, cognomento Magnum,
Francorum regem et imperatorem Romanorum;
qui eo honoris et potentiae processit, ut nullus
de regibus Francorum, vel ante eum, vel post
eum, ei comparari potuerit. Quia aliquantulum excurrimus,
cito unde digressi sumus redeamus.</p>
<p>11. Grimoaldus pro patre suo Pipino constitutus
major domus, potenter in aula Sigeberti regis principabatur,
et domi militiaeque viriliter tutabatur.
<nobr><sub></sub></nobr>  <small>[Note: <nobr><sub></sub></nobr> Hinc reliqua desunt in altera Vita.]</small> Omnia in tuto esse putabantur, et compressis vicinarum
gentium motibus, nihil metuebatur. Invenit
tamen noverca bonorum invidia quomodo in ipsis
regni visceribus sereret discordiae zizania. Otho
<small>[Note: <nobr><sub></sub></nobr> Fredegario, cap. 86, <em>Beronis;</em> aliis, ut isthic
notat Duchesne, <em>Vironis, Eronis, Aronis.</em>]</small> Uronis domestici filius, qui Sigeberti regis ab
adolescentia fuerat bajulus, zelo invidiae ducebatur
contra Grimoaldum majorem domus, et traductis ad
se procerum aliquibus, arrepebat in spem invadendi
principatus ejus.</p>
<p>12. <small>[Note: <nobr><sub></sub></nobr> Bellum hoc fuse describit Fredegarius, cap. 87.]</small> Radulphus quoque, dux Thuringiae, vir bellicosus,
prosperis intumescens eventibus, cum Winidos
crebris vicisset congressibus, contra Sigebertum
dominum suum et regem agebat insolentius, ejusque
despiciens adolescentiam, magnam intulit regno molestiam:
et eo vecordiae processit, ut exercitu Sigeberti
<nobr><sub></sub></nobr> insidiis excepto, non <small>[Note: <nobr><sub></sub></nobr> Fredeg.: Fertur ibidem plurima millia homifuisse
gladio trucidata.]</small> minimam de Francis
stragem facere praesumpserit. Quod infortunium nimium
Sigeberto regi intulit <small>[Note: <nobr><sub></sub></nobr> Idem: Sigebertus cum suis fidelibus gravi
amaritudinis dolore arreptus, super equum sedens
lacrymas oculis prorumpens, plangebat quos perdiderat.]</small> luctum, tunc agenti
annum regni <small>[Note: <nobr><sub></sub></nobr> Fredeg., <em>regni</em> 8.]</small> nonum, aetatis vero duodecimum.
Sed quia cum aetate ei robur et industria accrevit,
non antea ab inimicorum insecutione destitit, quam
superbiam eorum domuit, et <small>[Note: <nobr><sub></sub></nobr> Fredeg.: In verbis Radulphus Sigeberto regimen
non denegabat; in factis fortiter ejusdem resistebat
dominationibus. Sed haec de proximis adolescentiae
annis intelligenda.]</small> Thuringos, qui instinctu
Radulphi rebelles erant, sub jugo dominii sui
victos et confusos reflexit; <small>[Note: <nobr><sub></sub></nobr> Fredeg., cap. 88: Otho adversus Grimoaldum
inimicitia per superbiam tumebat. Notatur autem
<em>annus regni Sigeberti</em> 10.]</small> Otho etiam, qui potentiam
Grimoaldi obliquo oculo limans, eam ad se
trahere nitebatur, factione Grimoaldi a <small>[Note: <nobr><sub></sub></nobr> Idem <em>Leuthario,</em> apud quem nihil ultra di
sancto Sigeberto legitur.]</small> Leutherio,
<nobr><sub></sub></nobr> Alamannorum duce, in gratiam ipsius trucidatur, atque
ita Grimoaldus in principem corroboratur.</p>
<br> <h4><center>CAPUT V.
<em>Monasteria dotata. Eleemosynae. Mors. Sepultura.</em> </center></h4>
<p>13. Pax alta et quies erat in cunctis <small>[Note: <nobr><sub></sub></nobr> Sanctus Sigebertus, infra, in epistola ad sanctum
Desiderium episcopum Cadurcensem testatur
gentes patrias pacifice obedire et gentes barbaras
pacatissime cohabitare.]</small> Austrasiorum
terminis, sedatis undique exteris et domesticis
adversariis, virtute Dei promovente virtutem Sigeberti
regis, quem sibi placiturum monstravit a
primo rudimento aetatis. Qui enim Salomoni in tenera
aetate dedit sapientiam, divitias et potentiam,
dedit etiam huic sapientiam, divitias et potentiam.
Ego quidem, si verbis Domini uti audeam, fidenter
dicam, <em>quia plus quam Salomon hic</em> <strong>(Luc. XI, 31)</strong>. Salomon
enim sapientiam, quam in nocte et per somnium
<nobr><sub></sub></nobr> accepit, transgrediendo Dei cultum perdidit;
divitias et potentiam, quas plus cunctis habuit, in
perniciem animae suae vertit, et ut in posteris suis
minueretur, peccando meruit. Hic vero pacificus
noster Salomon, quidquid sapuit, quidquid habuit,
quidquid potuit, ad animae suae commodum convertit.
et ut in posteris suis spiritualiter multiplicaretur,
bene agendo meruit. Solet enim fieri in pacatis
regnis, ut per otium et desidiam moribus corruptis,
abutantur securitate pacis. Hic contra gaudens diuturnitate
temporalis pacis, laborabat obviam ire
aereis catervis; et colluctaturus contra spiritualia
nequitiae in coelestibus, conducere sibi spirituales,
qui secum bellarent, exercitus.</p>
<p>14. <small>[Note: <nobr><sub></sub></nobr> Legunt alii <em>viginti,</em> silent numerum antiqui.]</small> Duodecim enim monasteria in diversis regni
<nobr><sub></sub></nobr> sui partibus aedificavit, eisque ex suis redditibus
regia liberalitate necessaria suppeditavit, ut illic sub
apostolicae vitae viventes regula, dum sua meterent
carnalia, sua sibi seminarent spiritualia. Inter quae
eminent in nostra vicinia <small>[Note: <nobr><sub></sub></nobr> De iis mox pluribus agemus.]</small> Stabulaus et Malmundarium
coenobia, infra silvam Ardennam sita: quae
idem rex, cooperante sibi majore domus Grimoaldo,
constructa, sancto Remaclo Tungensi episcopo tradidit
ordinanda. <small>[Note: <nobr><sub></sub></nobr> Haec iterum desunt in priore Vita.]</small> Illius enim et Cuniberti Coloniensis
episcopi praecipue innitebatur consilio, et ad
talia facienda sanctorum virorum animabatur exemplo.
Et ut ab uno plura discamus, quanta pii regis
liberalitas fuerit in sanctorum locis ditandis, ex his
duobus colligamus. Audiens in locis sancto Remaclo
delegatis, fervere cultum sanctae religionis, praesertim
<nobr><sub></sub></nobr> quod idem praesul, abjecta episcopali sarcina, se
ibi mancipaverat arctiori vitae, tradidit ei ex ipsa
foresta duodecim leucas in latitudine, et totidem in
longitudine; in quo spatio nullus ei vel sibi succedentibus
contradiceret: affirmaveruntque illud testamento
cum astipulatione imperiali.</p>
<p>15. Rex Sigebertus, revera regis nomine dignus,
<nobr><sub></sub></nobr> quia seipsum bene regere norat, magnopere terrena
bona minimis Christi distribuere curabat, ut ad summum
bonum tandem pertingere posset, quod non
constare nisi in aeterna beatitudine claret. Expertus
enim erat quia terrena felicitas in aliquo semper curtatur,
ne ad perfectionem boni perveniat. Cum enim
sibi opes, honores, potentia, gloria affatim pro regia
affluerent magnificentia, multum tamen felicitati suae
deesse dolebat, pro eo quod <small>[Note: <nobr><sub></sub></nobr> Silent antiquiores scriptores. Imo plures ei filios
<nobr><sub></sub></nobr> fuisse tradit auctor Vitae sancti Boniti coaetaneus,
ut supra dictum est.]</small> liberorum dulci affectu
carebat. Et ideo in aedificandis ad aedificationem
animarum coenobiis instabat liberius, et sua Christo
distribuebat liberalius, quia praeter Christum, cui
haec cederent, non erat ei haeres legitimus. Quia
vero Grimoaldum majorem domus sibi in omnibus
fidelem, morigerum et cooperatorem eatenus expertus
<nobr><sub></sub></nobr> erat, filium ejus Childebertum regni Austrasiorum
<small>[Note: <nobr><sub></sub></nobr> Adoptivum appellari in quodam ms. Tiliano
supra diximus, sed potius ab asseclis Grimoaldi
post obitum Sigeberti assumptum.]</small> haeredem delegat; hoc tamen proposito
conditionis tenore, si ipsum contingeret sine liberis
obire. Rex quidem, ut pote futurorum nescius, quod
tunc sibi videbatur, ex temporis convenientia fecit;
postea vero filium genuit, quem nomine patris sui
Dagobertum vocavit: et priori testamento ad irritum
redacto, hunc nutriendum commisit majori domus
Grimoaldo, ut ejus potentia contra omnes tutus
sublimaretur in Austrasiorum regno.</p>
<p>16. <small>[Note: <nobr><sub></sub></nobr> Iterum desunt in priore Vita.]</small> Talis erat Sigeberti regis vita, quam apud
homines et temporalis magnificabat potentia, et grata
Deo in omnibus commendabat justitia; apud Deum
vero eam acceptabilem faciebat columbina simplicitas,
cum tamen ei adesset etiam serpentina calliditas.
<nobr><sub></sub></nobr> Quia vero dicit Sapientia ex ore Salomonis:
<em>Aufer rubiginem de argento, et egredietur vas purissimum,</em>
<small>[Note: <nobr><sub></sub></nobr> Vulgata Editio, <em>aufer impietatem.</em>]</small> <em>aufer iniquitatem de vultu regis, et firmabitur
justitia thronus ejus</em> <strong>(Prov. XXV, 4, 5)</strong>, rex ille,
in cujus manu sunt corda regum, de famulo suo Sigeberto,
qui per vitae puritatem et sapientiae venustatem
splendebat ut argentum, abstulit in praesenti
saeculo rubiginem peccatorum, et fecit sibi vas misericordiae
purissimum. Et cum Deus dicat nobis:
<em>Date eleemosynam, et ecce omnia munda sunt vobis</em>
<strong>(Luc. XI, 41)</strong>, quis discredat peccata hujus regis ex
terrena contagione et regni occupatione ei adhaerentia
vice pulveris Deum eluisse tot eleemosynis, quae
ad laudem et gloriam nominis Christi expensae sunt
per eum, et adhuc quotidie expenduntur in tot ab
<nobr><sub></sub></nobr> eo structis coenobiis? Abstulit nimirum iniquitatem
de vultu regis, ut firmaretur justitia thronus ejus,
ut quia justus ex fide vivens, vili penderat terreni
regni fastus, coronatus corona justitiae, et ornatus
palma victoriae, conregnaret Christo in coelestibus <small>[Note: <nobr><sub></sub></nobr> Reliqua, sed mutato ordine sunt in priore Vita.]</small>.</p>
<p>17. Rex ergo terribilis apud omnes reges terrae qui
aufert spiritum principum, ne malitia mundi mutaret
<nobr><sub></sub></nobr> militis sui intellectum, in flore juvenilis aetatis eum
acerba morte rapuit de praesenti saeculo nequam, et
in coelesti curia ei contulit verae dignitatis gloriam.
Obiit autem Kalendis Februarii, <small>[Note: <nobr><sub></sub></nobr> Imo aetatis 28, regni 25, ut pote natus sub finem
an. 635, mortuus 1 Febr. 663, qui Gemblacensi,
annum a Paschate inchoanti, fuit 662, a transitu
sancti Martini 266.]</small> aetatis suae anno
fere tricesimo primo, regni vicesimo octavo, ab Incarnatione
Domini anno sexcentesimo sexagesimo
<nobr><sub></sub></nobr> secundo; a transitu sancti Martini ducentesimo sexagesimo
tertio. Et qui in multis locis insignia sui
monimenta reliquerat, sepeliri eligit in <small>[Note: <nobr><sub></sub></nobr> Potius in confinio Metensi, ut infra in Translatione,
non autem prope Parisios, ut Sanmarthani
scribunt.]</small> urbe Metis,
quae regni sui sedes fuerat, in basilica, quam ad
gloriam et laudem Dei in honore sancti Martini gloriosi
confessoris regia liberalitate construxerat.</p>

