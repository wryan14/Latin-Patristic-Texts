MABILLONII OBSERVATIONES PRAEVIAE. </center></h4>
<p><nobr><sub></sub></nobr> 1. Sequens Vita S. Fructuosi regia ex stirpe editi,
abbatis, monasteriorum ac monachorum plurimorum
institutoris, demumque episcopi Bracarensis, scripta
est ab auctore gravi quidem ac subpari, at Latinitatis
ignaro: qui quantum fideli narratione cognovit,
pauca de S. Fructuosi principio ac fine vitae perstrinxit,
sicuti in Praefatione proloquitur. Istam
scriptionem <em>S. Valerio abbati monasterii S. Petri de
Montibus</em> tribuunt Sandovalius et Tamayus (Ad an.
695): tametsi inter hancce Vitam et fragmentum
<nobr><sub></sub></nobr> Sermonis ipsius sancti Valerii in Concordia Regul.
cap. 3, § 7, relatum nonnulla videtur styli diversitas.
Auctor in hoc opere testes adducit Fulgentii discipulos,
Benenatum cap. 12, Julianum cap. 15, Cassianum
cap. 21, a quibus narrationis suae materiam accepit.
Istam lucubrationem e membranis coenobii
sancti Petri de Arlanza anno Christi 912 exaratis acceptam
ediderunt Prudentius Sandovalius parte I
Fundat. monast. Hispan., et Johannes Tamayus Salazar
in Martyrol. Hispan. ad diem 16 Aprilis; sed refertam
<nobr><sub></sub></nobr> mendis prope infinitis, partim ex amanuensium
vitio, partim ex ipsius auctoris barbarie: quas mendas
pluribus in locis emendavimus; alias, quae quidem
ipsius auctoris esse videntur, retinuimus. Quales sunt
<em>hunc habitaculum, eumdem hospitium,</em> cap. 1; <em>Coenobium
Complutensem,</em> cap. 2; et caetera id genus, uti
et participia pro verbis ipsis, <em>revertens</em> pro <em>revertitur</em>
eodem loci et alibi passim: quae stribiligines non tam
scriptoris ingenio quam saeculi corruptelae tribuendae
sunt.</p>
<p>2. Menardus noster, in Praefatione secunda ad Concordiam
regul., tres distinguere videtur Fructuosos,
unum Bracarensem episcopum, quo de nunc agimus:
alterum Fructuosum abbatem; tertium Fructuosum
episcopum Segobiensem: quem tamen non
<em>Fructuosum,</em> sed <em>Fructum</em> appellandum esse censet
Tamayus Salazar. An Fructuosus abbas alius sit a
Fructuoso Bracarensi antistite, merito dubitare licet.
Fundamentum Menardi unum ab altero distinguentis
petitur ex duplici Regula Fructuosi nomine inscripta,
<nobr><sub></sub></nobr> quarum altera, inquit, est magni illius Fructuosi
pontificis Bracarensis, quae complectitur quinque et
viginti capita. Quod satis notum est ex cap. 18
ejusdem Regulae, in quo statuitur una Quadragesima
jejunanda ante festum SS. Justi et Pastoris, quam
sane instituit S. Fructuosus, quia suum monasterium
dedicatum erat sub patrocinio horum SS. martyrum.
Altera Regula est cujusdam alterius Fructuosi, qui
in hac Concordia a superiori distinguitur, etsi interdum
hi duo Fructuosi exscriptoris incuria confundantur.
Mittimus testimonium a Menardo ex Pseudo-Maximi
Chronico adductum, quod ipse (uti par
est) nihili pene ducit. Utramque Regulam (pace
doctissimi viri dictum sit) ejusdem auctoris esse
Fructuosi Bracarensis episcopi, res videtur exploratior.
Prima, constans capitulis 25, directa est monachis;
secunda viris et feminis ad conversionem venientibus,
diciturque Regula monastica communis,
ac capitulis 20 absolvitur. Cur posteriorem istam
<nobr><sub></sub></nobr> Regulam composuerit Fructuosus, discimus ex subjectae
Vitae capite 17. Quippe tanta in utroque
sexu almiflua florebat sanctitas, atque eximia crescebat
fama perfectionum, ut viri cum filiis suis ad sanctam
<nobr><sub></sub></nobr> se converterent congregationem monachorum:
matronae vero cum filiabus suis sancto se sociarent
consortio puellarum. Hinc Regulae communis caput
sextum: Qualiter debeant viri cum uxoribus ac
filiis absque periculo vivere in monasterio. Id tamen
ita statuitur. ut monachi cum sororibus uno
monasterio habitare non audeant, neque oratorium
commune habere praesumant. Quod toto cap. 15 et
sequenti late cavetur. In utraque illa Regula consonant
non pauca. Caput vigesimum quartum <em>de senibus</em>
et caput vigesimum quintum de <em>die Dominico,</em> quae in
Regula monachorum, seu prima, apud Holstenium
desunt, inseruntur iisdem omnino verbis ac sententiis
in regula communi seu secunda, et capitula octavum
ac tertium decimum constituunt: idque ex mss.
codicibus restituendum monemus.</p>
<p>3. Nec sententiae nostrae obstat, quod in Concordia
Regul., cap. 4, § 3, post citatam S. Fructuosi
episcopi Regulam, refertur locus ex Regula alterius
Fructuosi, qui locus est caput tertium Regulae communis.
<nobr><sub></sub></nobr> Ibi enim legendum putamus <em>ex Regula altera
Fructuosi.</em> Certe Regulae secundae seu communis
auctori, qui in Concordia Regularum quindecies laudatur,
episcopi nomen tribuitur duobus in locis, nimirum
cap. 3, § 5, et cap. 28, § 3. Porro cap. 27,
§ 2, adducitur caput undecimum Regulae secundae,
sequenti vero paragrapho caput tertium primae cum
hac inscriptione: <em>Item ejusdem.</em> Neque vero semper
in eadem Concordia auctor primae Regulae vocatur
episcopus: siquidem ex tribus ac triginta locis in
quibus testimonia ex ea producuntur, duodecies sine
episcopi titulo memoratur. Denique in eodem opere
conditor secundae passim, uti et primae scriptor, sanctus
exprimitur.</p>
<p>4. Observare demum juvat, <em>fragmentum quoddam
de diversitate culparum super Regulam S. Benedicti,</em>
quod in nonnullis libris mss. Fructuoso adscriptum
reperitur, indignum omnino esse Fructuoso: cujus
de Regulae conformitate cum Benedictina pluribus
<nobr><sub></sub></nobr> egimus in Praefatione ad saeculum I, § 6, num. 75.
Fructuosi Vitam attendamus, cujus haec inscriptio in
apographo exstat.</p>
<br><nobr><sub></sub></nobr> 
<br> <h4><center>INCIPIT VITA
VEL MEMORATIO MIRABILIORUM,
QUAE DEUS PER BONI OBSEQUII FAMULATUM SANCTISSIMI FRUCTUOSI EPISCOPI AD CORROBORANDAM
FIDEM CREDENTIUM STATUIT AD SALUTEM. <strong>(C)*</strong> </center></h4>
 <h4><center>PROLOGUS. </center></h4><nobr><sub></sub></nobr> 
<p>Postquam antiquas mundi tenebras
supernae veritatis nova inradiavit claritas, et a sede
Romana, prima sanctae Ecclesiae cathedra, fidei catholicae
dogmatum fulgurans rutilaret immensitas,
<nobr><sub></sub></nobr> atque ex Aegypto orientale provincia, excellentissima
sacrae religionis praemicarent exempla, et hujus Occiduae
plagae exigua perluceret extremitas, praecipuae
claritatis egregias divina pietas duas inluminavit lucernas,
Isidorum reverentissimum scilicet virum
Spalensem episcopum, atque beatissimum Fructuosum
ab infantia immaculatum et justum. Ille autem
oris nitore clarens, insignis industria, sophisticae
artis indeptus primitias, dogmata reciprocavit Romanorum:
hic vero in sacratissimo religionis proposito
Spiritus sancti flamma succensus, ita in cunctis
spiritualibus exercitatus omnibusque operibus sanctis
perfectus emicuit, ut ad Patrum se facile (<em>Deest aliquid</em>),
quorum aequaret antiquorum meritis Thebaeorum.
Ille activae vitae industria universam extrinsecus
erudivit Spaniam: hic autem contemplativae vitae
<nobr><sub></sub></nobr> peritia vibrante fulgore micans, intima cordium inluminavit
arcana. Ille egregio rutilans eloquio in libris
claruit aedificationis: hic autem culmine virtutum
coruscans, exemplum relinquens sanctae religionis,
et innocuo gressu secutus est vestigia praeeuntis
<nobr><sub></sub></nobr> Domini nostri et Salvatoris: cujus tantum ineffabilia
sunt virtutum ejus prodigia, quod nostra nuncupare
non valet ineptia. Quantum fideli narratione cognovi,
pauca de principio vitae ejus et fine disserendo perstringam.</p>
<br> <h4><center>CAP. PRIMUM. </center></h4>
<p><em>Regio ortus genere fit clericus. Deum
habet vindicem.</em> Hic vero beatus ex clarissima regali
progenie exortus, sublimissimi culminis, atque ducis
exercitus Hispaniae proles, dum adhuc puerulus sub
parentibus degeret, contigit ut quodam tempore pater
ejus eum secum habens inter montium convallia
<small>[Note: <nobr><sub></sub></nobr> Pagus seu tractus Bergendensis seu Vergendensis
ac Vergidensis, hodie vulgari nomine <em>Vierzo,</em> situs
inter Legionis montes et Gallaeciam, teste Antonio
<nobr><sub></sub></nobr> Yepezo, S. Fructuoso ortum dedisse a nonnullis
creditur: tametsi Tamayus Salazar Fructuosum Toleto
civitati vindicare in Martyrologio conatur.]</small> Bergendensis territorii, gregum suarum requireret
rationes: pater autem suus greges describebat et
pastorum rationes discutiebat. Hic vero puerulus, inspirante
Domino, pro aedificatione monasterii alta
<nobr><sub></sub></nobr> loca pensabat, et intra semetipsum retinens, nemini
manifestabat. Post discessum igitur parentum, abjecto
saeculari habitu, tonsoque capite cum religionis initia
suscepisset, tradidit se erudiendum spiritualibus disciplinis
sanctissimo viro <small>[Note: <nobr><sub></sub></nobr> Legendum videtur <em>Tonantio.</em> Duo erant tum
temporis Tonantii episcopi, Palentinus alter, alter
Toletanus ex abbate Agaliensi, aliis <em>Venantius et
Conantius</em> dictus, qui Adelphio antistiti Toletano
successit. Utri commissus fuerit Fructuosus, disputant
Hispanici scriptores. Praeferenda videtur sententia
de Tonantio seu Conantio Toletano; cui in
<nobr><sub></sub></nobr> sede regia consistenti regius puer Fulgentius commodius
tradi potuit. Quanquam non desunt rationes
in gratiam Conantii Palentini, qui et Bergendensi
regioni, Fructuosi ditioni vicinior erat; <em>et eloquio facundus
et gravis</em> praedicatur ab Hildefonso in lib. de
Script. Eccles. cap. 11.]</small> Conantio episcopo. Cumque
aliquanto tempore sub illius degeret regimine,
provenit ut quodam die possessionem Ecclesiae ingressi,
illius praeeuntes <small>[Note: <nobr><sub></sub></nobr> Sandovalius legit <em>puricelluli,</em> Salmanazar <em>puericelluli:</em>
lectio nostra sensui accommodatior videtur.]</small> paricelluli cum ei ad manendum
hospitium praepararent, quidam de sumptoribus
[<em>an</em> servitoribus?] sedis ipsius adveniens interrogavit
dicens: Quis hunc occupavit habitaculum? Responderunt:
Fructuosus. Statim insana temeritate frustratus,
jussit ejus sarcinolum foris projicere, et sibi
ibidem praeparare. Quod ille patienter tolerans siluit.
Cum enim intempestae noctis silentio omnes quiescerent,
subito eumdem hospitium ab ira furoris
Domini veniens ignis succendit cum intus eodem habitaculo,
quod ut adsolet minimi haberetur. Recto
videlicet judicio Domini, ut eumdem habitaculum,
quem typo superbiae turgidus usurpaverat, orante
<nobr><sub></sub></nobr> sancto adolescente cum ingenti periculo, perturbatione
atque injuria et jacturae tribulatione desereret.</p>
<br> <h4><center>CAP. II. </center></h4>
<p><em>Monasterium Complutense exstruit.</em> Post
haec revertens ad locum illum solitudinis supra memoratum,
ut devotionem quam dudum parvulus elegerat,
jam perfectus impleret. Nam construens <small>[Note: <nobr><sub></sub></nobr> Coenobium Compluticum seu Complutense, <em>Monasterium
SS. Justi et Pastoris</em> ab S. Eulogio Cordubensi
dicitur, describiturque in Memor. Sanctor. lib.
II, c. 11, in hunc modum. Est in interiori montana
Cordubensi, loco qui dicitur Fraga, inter clivosa montium
et condensa silvarum, confini viculi Lejulensis,
qui a Corduba distat quinque milliarios lustros, id
est viginti quinque milliaribus. Quo in loco Cordubam
interpretare, non civitatem, sed montem Cordubam
in Lusitania et regno Portugallico, pago Portuensi,
quem montem incolae <em>Corvan</em> vocant. In privilegio
<nobr><sub></sub></nobr> Chindasuinthi regis Fructuoso abbati concesso Basilica
vel monasterium SS. Martyrum Justi et Pastoris,
sive S. Mariae et S. Martini episcopi, situm est juxta
rivulum qui dicitur Molina, sub monte Irago, in confinio
Vergidensi. Antonius Yepesius putat ideo
fuisse dictum Complutum, quod sanctis martyribus
Complutensibus Justo et Pastori sit dedicatum.
<nobr><sub></sub></nobr> Porro Complutum oppidum, nunc <em>Alcala de Henares</em>
appellatum, in regno Castellae Madrito finitum,
longissime abest a montibus Asturicensibus, in quibus
situm erat Compluticum monasterium: quod
an hodie supersit, discere non potuimus.]</small> coenobium
Complutensem, juxta divina praecepta, nihil
sibi reservans, omnem a se facultatis suae supellectilem
ejiciens et ibidem conferens, eum locupletissime
ditavit, et tam ex familiae suae, quam ex conversis
e diversis Hispaniae partibus sedulo concurrentibus,
eum agmine monachorum affluentissime
complevit. Sicut scriptum est, quia semper sanctitatem
aemulatio insequitur inimici, et contra bonitatem
pugnat malitia; illico invidus vir iniquus, sororis
ejus maritus, antiqui hostis stimulis instigatus, coram
rege prostratus surripuit animum ejus, ut ejusdem
pars haereditatis a sancto monasterio auferretur,
et illi quasi pro exercenda publica expeditione
<nobr><sub></sub></nobr> conferretur. Quod cum huic beatissimo compertum
est, statim tulit ecclesiae vela, et sancta nudavit altaria,
et <small>[Note: <nobr><sub></sub></nobr> Alia id genus exempla passim in sanctorum Actis
reperies. In libro Mirac. S. Bened. per Adrevaldum,
c. 26, cum fur quidam armillas e S. Benedicti basilica
abstulisset, Christianus aedituus S. Benedicto dixisse
fertur: Crede mihi si armillas tuas non restituerint,
nec unam tibi candelam accendam. Et. S. Eligius
teste Audoeno in ejus Vita lib. II, cap. 30: Audi,
inquit, S. Columba quae dico: novit meus Redemptor,
nisi cito ornamenta tabernaculi hujus furata
reduxeris, equidem spinis allatis faciam hanc januam
ita obserari, ut nunquam tibi in hoc loco veneratio
praebeatur ab hodie. Tales orationes non
dubius sequebatur effectus. Quid enim candidis animis
non tribuat simplicitatis Amator?]</small> ciliciis induit ea, atque scripsit et direxit
illi epistolam confusionis et increpationis Dominique
comminationis, se quoque convertit in jejuniis et
luctu, et lacrymis atque prolixitate orationis. Cum
ita ageretur, statim ipse sanctorum aemulus et boni
operis adversarius ultione divina percussus citius
vitam finivit. Sicque factum est, ut qui oblationes
sanctorum quaerebat auferre, ipse crudeliter de hoc
saeculo absque liberis discederet, et facultates suas
<nobr><sub></sub></nobr> alienis relinquens, et ipse secum solam proditionem
portaret.</p>
<br> <h4><center>CAP. III. </center></h4>
<p><em>Secedit in solitudinem.</em> Hic vero sanctissimus
confirmans cunctum regularem ordinem,
constituensque coenobii Patrem cum ingenti discretionis
rigore. Et quia rumor gloriae sanctitatis ejus
cunctas peragraverat regiones, cum ex multitudine
diversorum occurrentium crebram pateretur inquietudinem,
humanam fugiens laudem atque favorem,
egrediebatur a congregatione, et nudus vestigiis penetrabat
loca nemorosa, argis densissima, aspera et
fragosa: ubi per speluncas et rupes, triplicatis jejuniis,
et multiplicatis vigiliis, et orationibus vacabat.</p>
<br> <h4><center>CAP. IV. </center></h4>
<p><em>A venatoris ictu servatur illaesus.</em> Contigit
enim, ut dum quodam tempore in cujusdam
rupis gradibus melotem ex capreis pellibus indutus
enixius oraret, adveniens quidam arcistes [<em>Al.,</em> agrestis]
venationis exercens insidias, cum vidisset eum
super unum rupis gradum in oratione prostratum,
<nobr><sub></sub></nobr> existimans in rupe esse venationem, tendens [tetendit]
arcum: et cum librasset ictum ut dimitteret sagittam,
providentia divina sollicitus erexit manus
cum oratione ad coelum. Ille vero intelligens quod
homo esset, retinuit ictum. Post haec ostendens [ostendit]
ei se haec cuncta referens: ipse vero beatissimus
rogavit eum ut nemini manifestaret.</p>
<br> <h4><center>CAP. V. </center></h4>
<p><em>Monasteria varia aedificat.</em> Post haec denique
in vastissima et arta atque procul a saeculo remota
solitudine, in excelsorum montium finibus
extruens monasterium Rufinianensem, et erga sanctum
altarium se in angusto et parvulo retrusit ergastulo.
Cumque ibidem aliquanto tempore quievisset,
egressa est omnis congregatio Complutensis
coenobii multitudo monachorum: pie violenti, venientes
ejecerunt eum de eadem clausura, et ad
pristinum reduxerunt locum. Demum itaque egrediens,
inter [in] Bergendensis territorii et Gallaeciae
provinciae confinibus aedificavit monasterium Visumensem.</p>
<br> <h4><center>CAP. VI. </center></h4><nobr><sub></sub></nobr> 
<p><em>Mare tranat absque navi. Monasterium
in insula condit.</em> Atque postmodum ex alia parte
Gallaeciae in ora maris construxit monasterium Pheonensem.
Et dum multa illi intentio esset navigandi
in mare in longinquo ponti pelago, non grandem
reperit insulam: ubi dum concupisset cum Dei juvamine
fundare monasterium. Egredientes autem ad
terram, naviculam per quam transfretaverant, per
negligentiam incurii nautae solutam reliquerunt. Et
dum intente cum discipulis suis sub quadam rupe
<nobr><sub></sub></nobr> laboraret, ut aqua dulce produceret, expleto autem
opere cum retransmeare voluissent, impulsu igitur
inimici, volventibusque procellis, vident ipsam naviculam
in longinquo maris freto inter undas projectam.
Et dum omnes ejus discipuli facta sibi difficultatis
disperatione se gravi maerore deprimerent, ipse
vero oratione facta se in tam longinquo maris pelago
solus projecit. Illi autem dupio luctu et ejulatu amarissime
perstrepebant, et illius periculum formidantes,
et suum interitum deplorantes. Et cum jam
prae nimia longinquitate ab oculis eorum absconderetur,
et in integram ruerent desperationem, post
multa vero horarum spatia procul intuentes, vident
ipsam naviculam paulisper propinquare. Postquam
vicinius applicuit, cernunt eum in eadem sedentem
et cum gaudio remeantem: quem cum summa laetitia
suscipientes retransfretaverunt cum exsultatione.
Ad idemque [eamdemque] demum regrediens insulam
in qua eum incipientem sancti operis principium
invidus atque iniquus impedire dudum tentaverat
<nobr><sub></sub></nobr> inimicus, promissum cum Dei juvamine construit
monasterium, solitoque exercitio eum dedicans,
strenue reliquit munitum.</p>
<br> <h4><center>CAP. VII. </center></h4>
<p><em>Multos ad se trahit.</em> Rumore eximiae
sanctitatis ejus enixius crebrescente, multae idoneae
ac nobiles personae etiam de palatio, servitium regis
relinquentes, ad ejus sacratissimam sitienter confugerunt
disciplinam: ex quibus plerique ad pontificalem,
duce Domino, conscenderunt honorem. Inter
quos unus sophismae [<em>Forte</em> sophiae], intelligentiaeque
peritiam indeptus nomine Teudisilus opitulante Domino
atque saepedicti beatissimi suffragante praesidio,
in abditissima solitudine, in locum qui nuncupatur
Castrum-Leonis egregium aedificavit monasterium,
et in ipso permansit usque ad finis suae terminum.</p>
<br> <h4><center>CAP. VIII. </center></h4>
<p><em>Recapitulatio. Latebras quaerit.</em> Igitur
praefatus beatissimus Fructuosus sese Domino nimium
ab ineunte aetate carum exhibuit. Post haec denique
contemptis inlecebris mundialibus, omnem eximii
<nobr><sub></sub></nobr> sui patrimonii copiam ecclesiabus sanctis, libertis
suis, atque pauperibus erogavit. Dein ad eremi pertendens
loca, monasteria plurima fundavit, in quibus
multas animas monachorum per bonam conversationem
et sanctam disciplinam erudivit. Ipse vero
dum ibi coenobiali ritu cunctis commorantibus modum
rectae vitae constituisset, et aliquandiu illic deguisset,
devitans frequentes populi concursus, abditissima
eremi loca petit, ac frondosis, secretisque
nemoribus ita se oculi [occulere] studuit, nunc
altissimis locis, nunc densissimis silvis, nunc etiam
rupibus, quae solis ibicibus perviae sunt, latebrando
latitans, ut non humanis, sed divinis oculis cerneretur.</p>
<br> <h4><center>CAP. IX. </center></h4>
<p><em>A graculis proditur.</em> Sed dum, opitulante
Domino, idem vir sanctus inreprehensibiliter
eremiticam perageret vitam, eumque multi
diligenter crebrissima visitatione requirerent et
non reperissent, idem vir nigras parvasque aves,
<nobr><sub></sub></nobr> quas usitato nomine vulgus gragulas [graculos <em>seu</em>
gracculos] vocitant, mansuetas in monasterio habuisse
perhibetur. Quae pertendentes volatu per diversas
partes silvarum, eousque volitantes perquirebant,
quousque repertum cunctis inquirentibus ejus
sanctas latebras suis garrulis vocibus proderent, atque
omnibus propalarent. Tunc deinde universi ad
eumdem virum cum gaudio magno properabant. Denique,
sicut supra diximus, multis miraculorum signis
crebre effulsit, et miro virtutum opere adnitente
divino adminiculo saepissime coruscavit. Ex quibus
sacris virtutibus, opitulante Deo, jam nunc aliquid
fari incipiamus.</p>
<br> <h4><center>CAP. X. </center></h4>
<p><em>Damulam venatoribus subductam habet
familiarem.</em> Quadam namque die, ut fertur, venantium
turbae cum canibus damulam persequebantur.
Jam quidem multo spatio victa bestiola cum
undique campis late patentibus mortem imminere
suam cerneret, ita ut pene jam ab ipsius canibus
<nobr><sub></sub></nobr> comprehenderetur, saevisque eorum morsibus decerperetur;
idem quoque vir Dei iter suum incognita
venantium causa peragebat. Ipsa nimirum bestiola
dum jam nullum uspiam sibi conspiceret adesse perfugium,
mox ut vidit virum Dei, illico sibi ab eo defensionem
propositam protinus pro percipiendo vitae
suffragio incunctanter sub ejusdem viri Dei amphibalum
ingressus est: quam ille statim ab omni improborum
hominum persecutione defendit. Mox etiam
canes procul abigi jussit, atque ad monasterium eam
secum sua sponte venientem perduxit. Quae, ut dicitur,
tantum ab illa die mansueta effecta est, ut ubicumque
ille abiret, eam nullus de ejus vestigiis disjungere
valeret: sed si vel paululum ab ea recederet,
nunquam balare, aut vocibus strepere cessaret,
quousque ad eam denuo rediret. Nimirum tantae erat
mansuetudinis, ut veniens frequenter in lectulum ad
pedes ejus recubaret. Quam ille in silvae monasterio
saepe dimittere jussit. Illa vero, non immemor tanti
<nobr><sub></sub></nobr> beneficii gratia, silvam quae eam nutrierat contemnebat,
et ad liberatoris sui praesentiam ocius occurrebat.
Intantum scilicet, ut si ille quocumque profectus
fuisset locum, suis eum vestigiis quousque
reperiret per longum itineris spatium prosequeretur.
Cumque diutissime hoc ageretur, coepit in loco eodem
tantae virtutis longe lateque fama crebrescere.
Sed quia antiquus hostis unde bonos cernit enitescere
ad gloriam, inde perversos per invidiam rapit ad
poenam; quidam namque juvenis vesaniae spiritu inflatus,
imo potius invidiae igne succensus, desistente
[absente] sanctissimo viro ipsam bestiunculam morsibus
canum interemit. Sed cum post aliquos dies
sanctissimus vir ad monasterium fuisset regressus,
sollicite requisivit quidnam causae esset cur caprea
sua ei solito more tunc minime occurreret. Cui protinus
dictum est, quia dum in pascuis silvarum fuisset
ingressa, veniens puer ille interemit eam. Qui
mox genua sua summo cum dolore in conspectu Domini
flectens, semetipsum in parvimentum prostravit,
<nobr><sub></sub></nobr> sed nutu Dei illico inferre non distulit supplicium
praesens divinae majestatis severissima ultio.
Ipse ille juvenis gravi febrium languore statim correptus,
mox ab eo flagitare per internuntios coepit,
ut pro se Dominum supplicaret, ne juxta suam pessimam
temeritatem, divina perculsus ultione crudeli
exitu vitam finiret. At ille statim ad eum profectus
Domini imploravit misericordiam, ac manum suam
super eum posuit: et illic aegroto ipso non solum
corporis salutem pristinam reddidit, verumetiam simul
et animae ejus infirmitates sacra oratione curavit.</p>
<br> <h4><center>CAP. XI. </center></h4>
<p><em>Rustici violentas manus signo crucis
compescit.</em> Aliud quoque summae patientiae miraculum
narrante quodam fideli viro comperimus, qui
nobis retulit supranominatum virum almum quadam
die cum caeteris comitibus sui itineris per loca quae
urbi Eltaniae contigua sunt pergeret, atque provinciae
Lusitaniae eximiam urbem Emeritam ob desiderium
<nobr><sub></sub></nobr> egregiae virginis Eulaliae peteret, quatenus inibi sacra
vota mentis suae sacratissimis persolveret cordis
sui affectibus, ut fusis in conspectu Dei dulcifluis
precibus perceptisque a Domini Jesu Christi largiflua
pietate postulationis effectibus, ad insulam quae
in territorio Gaditano sita est properans, adnitente
Domino, perveniret. Sed, ut supra diximus, dum in
Eltaniae partibus viae suae carperet iter, accidit ut
cuncti qui collegio beatissimi viri iter agebant, paululum
praecederent: ipse vero subsistens in abdito
nemorum, silvarumque densarum secretissimo loco
paulisper orationibus incubuit. Qui dum homo prostratus
jaceret, antiquus hostis omnium bonorum
semper invidus quemdam rusticum ac plebeium virum
confestim ad locum quo vir Dei orabat furibundus
perduxit. Qui dum virum Dei eminus vidisset,
eumque singularem, vili habitu, excalciatis nudisque
pedibus, inter fruteta conspexisset, ut sese habet
rustica mens eum ex vilitate cultus contemnens, ad
<nobr><sub></sub></nobr> eumdem virum temeritate insaniae fretus propius
accessit, eumque fugitivum existimans, procacioribus
verbis conviciando lacessivit, ac nihil cunctatus
idem rusticus petulanter multis contumeliis verborum
eum objurgavit. Sed dum vir Dei respondens
tranquilla mente diceret: Plane fugitivus non sum, et
ille e contrario fugitivum omnibus modis esse perhiberet,
et eousque instinctu diaboli irritatus est, ut eum
vecte quem gestabat manibus ictu verberaret. Quod
cum vir Dei patienter sustineret, et ille percutere non
desisteret, mox ei signum crucis fecit: statim eum
daemon in terra allisit, atque ante pedes sancti viri
resupinum corruere fecit. Et eousque debacchando
laniavit, quousque eo in proprio sanguine involutum
crudeliter discerpens cruentaret: sed vir Dei sanctus
protinus oravit, et pristinae eum sanitati absque
ulla difficultate restituit.</p>
<br> <h4><center>CAP. XII. </center></h4>
<p><em>Codices in aquam mersos intactos recuperat.</em>
Nunc igitur non prisca, sed moderna; non
<nobr><sub></sub></nobr> vetera, sed novella; non vanis quibuslibet fabulis
ficta, sed miracula veritatis indicio declarata, narrante
venerabili viro Benenato presbytero, quemadmodum
gesta sunt veraciter comperimus. Et ob hoc
hujus in paginolae breviter seriem, sicut ad nos perlata
sunt, adnotari omni cum veritatis studio procurabimus.
Denique jamdictus fidelissimus vir retulit
dicens: Dum de provincia Lusitaniae cum sanctissimo
viro Fructuoso ad provinciam Baeticam pergerem, et
imbriferi aeres immensas ac juges pluvias, utpote
hiemis tempore, per multos dies indesinenter exhiberent,
et ex multitudine imbrium nimium flumina
excrevissent; accidit die quadam puerulum cum caballo,
qui codices ipsius viri Dei gestabat, dum transmeare
cum caeteris collegis suis nititur, in amnis
fluenta profundissima cecidisse et diutissime baratro
gurgitum cum ipsis libris demersum fuisse. Tandem
igitur, suffragante Domino, a lympharum discrimine
ereptus, ad crepidinem alvei, madefactus licet, pertingere
tamen meruit incolumis. Idem autem sanctus
<nobr><sub></sub></nobr> vir paulo post eos pede proprio, ut ei semper mos
erat, absque vehiculi juvamine properavit. Cumque
ad suos pervenisset comites, dictum est illi quod
omnes codices sui in aquam cecidissent. Ille vero in
nullo penitus commotus, sereno vultu hilarique facie
absque aliqua maestitia ejici de marsupiis, et sibi
praesentari praecepit. Sed ita eos reperit siccos, ut
illos fluvialis liquor nullo modo contigisset, nec madidus
humor vel tenuiter inficere potuisset.</p>
<br> <h4><center>CAP. XIII. </center></h4>
<p><em>Sublatis remis, navem orando flectit.</em>
Aliud quoque mirabile factum quod a supradicto viro
referente cognovi, silentio occultare non debeo.
Quadam die ipse beatissimus Fructuosus devotionis
implendae gratia de civitate Spalensi ad basilicam
S. Gerontii navigio profectus est. Dum ibidem desiderii
sui vota adnitente Domino devotus persolvisset,
et vesperascente die iterum redire unde venerat disposuisset,
nautae ipsi, qui per longa spatia pelagi navem
gubernaverant, fessi labore navigii, non solum
<nobr><sub></sub></nobr> vires ad gubernandam navim non habere se dixerunt,
verum etiam quod diei pars extrema jam superesset,
coeperunt querimoniari. Quibus ille ait:
Deprecor vos, ut accipiatis paululum cibi refectionem,
et quia lassi estis, vel pusillulum quiescatis,
dum et ego officii mei impleo cursum. Nam et hoc
quaero, ut remos hujus navis tollatis, et sic paululum
dormiatis. Quibus statim obedientibus, et juxta
praeceptum rema [remos] naviculae auferentibus, vel
etiam dormientibus, illico sanctissimus vir orans, et
officium sacrum cum suis fratribus perfungens, nullo
homine navem contingente, sed Dei sola manu gubernante,
ad ulteriorem amnis ripam celeriter transmeavit.
Nautae vero subito expergefacti supervacuas
<nobr><sub></sub></nobr> eidem viro inferebant querelas dicentes: Transfretemus
jam, quia in noctis tenebris non bene possumus
navigare. Quibus ille ait: Nolite, o filioli, vos
fatigare, quia absque vestro labore Dominus nos ubi
desiderabamus jam perduxit. Qui cum surrexissent
atque se in alternam partem fluminis esse conspexissent,
obstupefacti turbatique mirabantur quidnam
fecisset Deus.</p>
<br> <h4><center>CAP. XIV. </center></h4>
<p><em>Commodum tempus praedicit. Coenobium
in Gaditana insula erigit.</em> Nam et aliud retulit quod
omnimodis verum esse affirmavit dicens: Quadam
Dominica die dum imbres procellosi inaestimabiliter
essent, idem sanctissimus vir de civitate Spalense ad
insulam quae sita est in territorio Gaditano (<em>Cadiz</em> in
Baetica) pergebat: quem dum multi cives praefatae
civitatis vel etiam antistes ipsius urbis obnixe ibidem
retinere vellent, ut quia dies Dominicus erat, vel
certe quia aerum non esset temperies, si non amplius,
saltem usque post missam inibi sustinere annueret.
<nobr><sub></sub></nobr> Quibus ille taliter respondisse fertur: Nolite,
obsecro, me retinere, quia Dominus direxit viam
meam: sed si pro mea injuria satagitis, et aliquid
pro ista pluvia formidatis, certissime sciatis, quia
hodie amplius pluvia quam usque ad secundam diei
horam non erit. Quod ita gestum omnes viderunt qui
praesentes fuerunt. Et postquam ille hora secunda
navem conscendit, statim pluvia desiit, et usque
quartum diem, quandiu ad locum quo tendebat peraccederet,
non pluit, sed tribus diebus juxta quod
praedixerat multa tranquillitas fuit. Unde conjicere
possumus, quia tandiu minime pluit, quandiu sanctus
vir navigans, in locum destinatum perveniret.
Cumque praefatam, suffragante Domino, Gaditanam
ingressus fuisset insulam, ex alia parte quasi sol
oriens inluminaturus Spaniam, aedificavit sanctum
ope Domini monasterium, solitoque coenobiali ritu
regulare eum instruxit exercitii rudimento.</p>
<br> <h4><center>CAP. XV. </center></h4>
<p><em>Omnes ad se trahens, a rege impeditur.</em>
Denique in abdita vastaque et a mundana habitatione
<nobr><sub></sub></nobr> remota solitudine praecipuum et mirae magnitudinis
egregium fundavit cum Dei juvamine coenobium,
et quod ab ora maris novem millibus distat,
et nomen dedit Nono, sicut a religioso viro Juliano
presbytero, qui in eodem coenobio adolevit ex parvulo,
fideli narratione cognovi breviter intimabo.
Tanti gloriosissimi et incomparabilis viri rutilo fulgore
radians exemplo meritorum, ita ardore fidei
accendit animos populorum, ut catervatim undique
concurrentium agmina conversorum immensus fieret
chorus. Et nisi dux exercitus provinciae illius vel
circumseptus undique confinibus regi reclamasset, ut
aliquantulum prohiberetur, quasi fur fuerit; personas
non esse quae in expeditione publica proficiscerentur;
innumerabilis se debuit congregare exercitus
monachorum: ita ut non solum virorum, sed etiam
animi inflammarentur feminarum. Et cum in eodem
sanctae congregationis loco accedendi aditus non esset
mulierum ordini, referam quemadmodum facta est
<nobr><sub></sub></nobr> congregatio puellarum.</p>
<br> <h4><center>CAP. XVI. </center></h4>
<p><em>Benedictae cellam parat.</em> Quaedam
virgo sacratissima, nomine Benedicta, claro genere
exorta, atque ex <small>[Note: <nobr><sub></sub></nobr> Id est Gardingi regis sponsa. Gardingos optimates
seu palatinos viros interpretare. Innuit concilium
Toletanum XIII, cap. 2, his verbis: De accusatis
sacerdotibus, seu etiam optimatibus palatii atque
<nobr><sub></sub></nobr> Gardingis, etc. Quam vocem saepe in legibus Visigothorum
reperies, tametsi Hispani modo ejus signignificatum
non satis intelligunt.]</small> Gardingo regis sponsa, ardore
fidei et flamma ardoris sanctae religionis succensa,
suis occulte fugiens parentibus, sola ingressa est diversa
eremi loca, et sic impervia et ignota errando
deserta, tandem duce Domino appropinquavit ad
sanctam coenobii congregationem. Non audens peraccedere,
sed procul in deserto persistens, suggessit
per internuntios sanctissimo Dei viro, ut ovem errantem
de luporum faucibus liberaret, et in viam salutis
dirigeret, et animam quaerentem Dominum spiritualibus
disciplinis instituisset [institueret], qualiter
<nobr><sub></sub></nobr> hoc a Domino, qui ovem perditam humeris suis reportavit
acciperet. Ille vero haec audiens immensas
omnipotenti Domino retulit gratias, et jussit ei in
eadem deserti silva parvam facere mansiunculam. Et
ut praefatus vir referebat, quia de senioribus nullus
ad eam adpropinquare audebat, sed ex nobis parvulis
unusquisque vice sua illi litteras ostendebat, et
substantiam ministrabat: et ita cum multa conjuratione
suggessit, ut nunquam illicibus aliquis portaretur,
nisi cum beatissimus vir, licet medium noctis,
reficeretur, et ab eo sanctificatus illi dirigeretur.</p>
<br> <h4><center>CAP. XVII. </center></h4>
<p><em>Benedicta socias congregat. A marito
frustra repetitur. Moritur.</em> Haec nempe spiritualibus
studiis indepta diligenter, cumque ejus fama per diversas
terras fuisset laudabiliter propalata, tantus
desiderii amor inflammabat caeteras diversorum filias,
ut undique alacriter confluerent eximiae feminarum
catervae, ita ut intra breve temporis spatium octogenarius
in congregatione numerus sacrarum virginum
compleretur: quibus in alia solitudine more solito
<nobr><sub></sub></nobr> construit monasterium. Tanta itaque in utroque sexu
almifica florebat sanctitas, atque eximia crescebat
fama perfectionum, ut viri cum filiis suis ad sanctam
se converterent congregationem monachorum: matronae
vero eorum cum filiabus suis sancto se sociarent
consortio puellarum. Sponsus vero saepedictae
virginis domnae Benedictae cum dolore et moerore
ingenti flebiliter adversus eam immissus perfida <small>[Note: <nobr><sub></sub></nobr> Sandovalius et Tamayus legunt <em>laboris:</em> at <em>liboris</em>
pro <em>livoris</em> legendum esse sensus cohaerentia persuadet.]</small> liboris
invidia inimici suggessit regi. Sicque de praesentia
regis lebavit [levavit] judicem, qui inter eos
examinaret judicii veritatem, comitem nomine Angelate,
qui veniens ad monasterium virginum regia
praecinctus auctoritate, compulit praepositam virginum
ut praefatam virginem de congregatione secernens
praesentaret, qualiter sponso suo responderet; quae
cum violenter fuisset egressa, ita oculis coelum intendens
recitando intra se insistebat, ut faciem illius
minime videret. Cumque ille adversus eam assereret,
ita per gratiam Domini Spiritu sancto repleta cum
<nobr><sub></sub></nobr> paucis adclusit [<em>Forte,</em> id elusit] verbis, ut ultra ei
quid diceret non haberet. Tunc ipse judex dixit:
Dimitte eam Domino servire, et quaere tibi aliam
uxorem. Post haec eamdem sanctissimam virginem
jussit divina pietas intra breve temporis spatium de
hoc saeculo migrare. Ita factum est per ineffabilem
Domini electionem, ut quae in sancta conversatione
cunctarum sacrarum virginum illarum praecesserat
chorum, praecederet, et in sancta conversatione ad
supernam gloriam regni coelorum, per eum qui vivit
et regnat in saecula saeculorum. Amen.</p>
<br> <h4><center>CAP. XVIII. </center></h4>
<p><em>Fructuosus nunquam sine fructu.</em>
Beatissimus vero Fructuosus cumque exemplo suo
excellentissimae sanctitudinis coruscantem splendiflua
claritate cunctam inluminasset Spaniam, atque
per singulas diversarum regionum congregationes
monachorum ad instar innocui cordis sui perfectorum
enutrisset agmina discipulorum, ita ut usque
hodie nuperrime convertentes, per ordinem priorum
<nobr><sub></sub></nobr> discedentium sanctorum vicem suscipientes, illius
antiqua quasi hodierna floreant exempla, et usque in
finem mundi fructus operis ejus gignat, et gloriosa
semper innovetur memoria, atque in regno coelorum
gregis ipsius multiplicentur quotidie agmina copiosa.</p>
<br> <h4><center>CAP. XIX. </center></h4><nobr><sub></sub></nobr> 
<p><em>Orientem clam petiturus retinetur.</em>
Postquam autem cunctam sancti operis sui devotionem,
suffragante supernae virtutis opitulatione, ad
summam perduxit perfectionem, succendit eum immensus
sancti desiderii ardor, ut partem occupans
Orientis, novam arriperet peregrinationem. Cumque
haec cum paucis electis discipulis suis clam pertractasset,
et navem sibi ad subvectionem praeparasset,
quam omni praedestinatione conscendens transfretaret
ad Orientem, ab uno proditore detectus discipulo,
egressionis aditum non valuit impetrare. Quid multa?
Cum haec agerentur pervenit ad Regis temporis illius
auditum. Formidans igitur rex et omnes prudentes
illi familiariter assistentes, ne talis lux Hispaniam
desereret, jussit eum sine aliqua molestiae perturbatione
comprehendi, et ad se usque perduci. Cum autem
eum perduxissent, atque cum nimia formidine
illum custodirent; nocte igitur, ut fertur, habitaculi
ostia in quo manebat missis extrinsecus catenatis
<nobr><sub></sub></nobr> [<em>Forte</em> catenis] et seris, diversisque duris obserantes
claustris, ipsique ibi insuper custodes permanebant.
Cumque intempestae noctis silentio expergiscerentur,
claustra procul abjecta ostiaque patefacta cernebant.
Ille vero per sanctas Ecclesias orans, securus pietatem
Domini deprecabatur.</p>
<br> <h4><center>CAP. XX. </center></h4>
<p><em>Pontifex factus, Monachi habitum et mores
servat.</em> Post haec videlicet, licet invitus, contra
voluntatem suam, languoris maerore depressus, perniciter
resistendo in sede Metropolitana dono Dei
ordinatus est pontifex <small>[Note: <nobr><sub></sub></nobr> Nempe Bracarensis in locum Potamii, qui in Concilio
Toletano X, Aera Hispanica 694, Christiana 656,
cum seipsum de lapsu carnali accusasset, depositus
a Patribus est, Fructuosus vero in ejus locum substitutus,
qui jam ante Dumiensis episcopus fuisse videtur
ex his concilii Toletani X verbis: Tunc venerabilem
Fructuosum Ecclesiae Dumiensis episcopum
communi omnium nostrum electione constituimus
Ecclesiae Bracarensis gubernacula continere. Nisi
forte dicamus Fructuosum eodem simul tempore
<nobr><sub></sub></nobr> impositum fuisse utrique sedi: cum Dumiensis Ecclesia,
vix tertio milliari a Bracara distans, paucos habuerit
peculiares episcopos, sed unus idemque utramque
Ecclesiam olim rexerit. Et Martinus Dumiensis
pontifex primus utrique simul praefuit, ut in ejus Elogio
ad ann. 575 diximus.]</small>. Tanto igitur suscepto honore
pristinam non deposuit conversationem: sed in
eodem habitu, in eodemque solito abstinentiae rigore
persistens, residuo vitae suae tempore in eleemosynarum
dispensatione atque monasteriorum consummavit
aedificatione <small>[Note: <nobr><sub></sub></nobr> Praeter monasteria hic memorata, Fructuosus
plura alia erexisse fertur, in his monasterium S.
Petri de Montibus in tractu Vergidensi dioecesis Asturicensis:
quod a S. Vincentio abbate amplificatum,
postea vero a S. Gennadio Asturicensi episcopo restitutum
a monachis nigris ad Cistercienses transiit
teste Johanne Tamayo ad 25 Febr.]</small>.</p>
<br> <h4><center>CAP. XXI. </center></h4>
<p><em>Coenobiis construendis immoritur.</em> Iterum
inter Bracarensem urbem et Dumiensem coenobium
in cacumine modici montis praecipuum aedificavit
monasterium, ubi suum sanctum humatum est corpus.
<nobr><sub></sub></nobr> Tanta illi fuit intentio in sanctarum Ecclesiarum
aedificatione, sicut viri domini Cassiani abbatis ejus
primi discipuli relatione cognovi, ut cum ante multo
tempore suum praecognovisset sanctum imminere
obitum, et cum multa ibi esset coepta operatio aedificationum,
propinquantem scilicet vitae praesentis occasum,
non solum diurno tempore sine intermissione
operabatur, sed etiam nocturnis horis lampadibus
accensis in eodem opere perseverabat, ne de hoc saeculo
discedens, opus sanctum relinqueret imperfectum.
Sicque ope divina adjutus, cuncta quae fideliter
coeperat diligenter consummavit et fideliter dedicavit.</p>
<br> <h4><center>CAP. XXII. </center></h4>
<p><em>Mortis praescius obit.</em> Finis quippe termino
propinquante, febre correptus, et cum per aliquos
dies vi febrium teneretur, quadam die supputans
tempus a quo illi finis suus dudum fuerat praesagitus,
invenit ipsum instare diem, quo de hoc saeculo erat
migraturus, et nuntiavit adstantibus. Cunctis autem
<nobr><sub></sub></nobr> flentibus solus ille exsultabat, quia proculdubio sciebat
quod ad coelestem sempiternamque gloriam properabat.
Interrogantibus eum si timeret mortem
respondit: Non timeo plane, scio enim quia etsi peccator,
ad praesentiam Domini mei ambulo. Post haec
<nobr><sub></sub></nobr> jussit se ad ecclesiam deportari. Et cum jam omnia
domus suae ordinata haberet, unum vernulam suum
nomine Decentium, qui ille bene a parvulo servierat,
residuum habebat. Jussit eum vocari, et imponens
ei manum, ordinavit eum abbatem in praecipuo Turonio
monasterio. Sic denique accepta legitime poenitentia
non est regressus de Ecclesia, nisi ibi ante
sanctum prostratus jacuit altarium diem illum et
noctis percurrentem spatium. Ante enim exsurgente
lucis crepusculo, expandens manus ad orationem,
suum immaculatum et sanctum in manibus Domini
<nobr><sub></sub></nobr> tradidit spiritum, qui Sanctos suos coronat per bonam
confessionem.</p>
<p>Ad sacratissimum sancti corporis ejus sepulcrum
<small>[Note: <nobr><sub></sub></nobr> Garsias in Notis ad concilium Toletanum X haec
habet: Ejus memoria cum sanctitatis opinione a
populis Bracarensibus et Compostellanis colitur festo
die dicato ad XVI Kalend. Maii. Corpus ejus in monasterio
ab ipso aedificato inter Dumium et Bracaram
sepulturae mandatum, postea a Gelmiride primo
Compostellae archiepiscopo Compostellam translatum
est, ubi magna populi veneratione colitur. Monasterium
<nobr><sub></sub></nobr> in quo sepultus fuit Montellense vocant, distinctum
a Turonio paulo post memorato, quod prope
<nobr><sub></sub></nobr> Bracaram situm erat. Quo anno obierit S. Fructuosus
definire non suppetit. Subscripsit concilio Toletano
X, in quo sedi Bracarensi a Patribus in Potamii
locum anno Christi 656 suffectus est. Anno IV Wambani
regis, Christi 675, Leodecisius cognomento Julianus,
Fructuosi successor, concilio Bracarensi III subscripsit.
Anno proinde circa 671 Fructuosi obitum
reponimus. Fructuoso in regimen coenobii S. Petri
<nobr><sub></sub></nobr> de Montibus successisse legitur S. Valerius abbas, de
quo ad annum 695 agemus.]</small> euntibus cunctis perseverant signa virtutis. Nam et
infirmi ibi sanantur, et daemones effugantur, vel quicumque
moerens ejus invictum postulaverit auxilium,
statim plenum a Domino petitionis suae consequitur
fructum, praestante Domino nostro Jesu Christo,
qui cum Deo Patre et sancto Spiritu vivit et regnat
in saecula saeculorum. Amen.</p>
<span class="text-blue-600 font-bold"