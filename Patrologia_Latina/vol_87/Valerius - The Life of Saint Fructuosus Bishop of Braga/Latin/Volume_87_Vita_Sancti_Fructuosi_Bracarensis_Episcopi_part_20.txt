CAP. XVII. 
Benedicta socias congregat. A marito
frustra repetitur. Moritur. Haec nempe spiritualibus
studiis indepta diligenter, cumque ejus fama per diversas
terras fuisset laudabiliter propalata, tantus
desiderii amor inflammabat caeteras diversorum filias,
ut undique alacriter confluerent eximiae feminarum
catervae, ita ut intra breve temporis spatium octogenarius
in congregatione numerus sacrarum virginum
compleretur: quibus in alia solitudine more solito
 construit monasterium. Tanta itaque in utroque sexu
almifica florebat sanctitas, atque eximia crescebat
fama perfectionum, ut viri cum filiis suis ad sanctam
se converterent congregationem monachorum: matronae
vero eorum cum filiabus suis sancto se sociarent
consortio puellarum. Sponsus vero saepedictae
virginis domnae Benedictae cum dolore et moerore
ingenti flebiliter adversus eam immissus perfida  liboris
invidia inimici suggessit regi. Sicque de praesentia
regis lebavit  judicem, qui inter eos
examinaret judicii veritatem, comitem nomine Angelate,
qui veniens ad monasterium virginum regia
praecinctus auctoritate, compulit praepositam virginum
ut praefatam virginem de congregatione secernens
praesentaret, qualiter sponso suo responderet; quae
cum violenter fuisset egressa, ita oculis coelum intendens
recitando intra se insistebat, ut faciem illius
minime videret. Cumque ille adversus eam assereret,
ita per gratiam Domini Spiritu sancto repleta cum
 paucis adclusit  verbis, ut ultra ei
quid diceret non haberet. Tunc ipse judex dixit:
Dimitte eam Domino servire, et quaere tibi aliam
uxorem. Post haec eamdem sanctissimam virginem
jussit divina pietas intra breve temporis spatium de
hoc saeculo migrare. Ita factum est per ineffabilem
Domini electionem, ut quae in sancta conversatione
cunctarum sacrarum virginum illarum praecesserat
chorum, praecederet, et in sancta conversatione ad
supernam gloriam regni coelorum, per eum qui vivit
et regnat in saecula saeculorum. Amen.