CAP. XVIII. 
Fructuosus nunquam sine fructu.
Beatissimus vero Fructuosus cumque exemplo suo
excellentissimae sanctitudinis coruscantem splendiflua
claritate cunctam inluminasset Spaniam, atque
per singulas diversarum regionum congregationes
monachorum ad instar innocui cordis sui perfectorum
enutrisset agmina discipulorum, ita ut usque
hodie nuperrime convertentes, per ordinem priorum
 discedentium sanctorum vicem suscipientes, illius
antiqua quasi hodierna floreant exempla, et usque in
finem mundi fructus operis ejus gignat, et gloriosa
semper innovetur memoria, atque in regno coelorum
gregis ipsius multiplicentur quotidie agmina copiosa.