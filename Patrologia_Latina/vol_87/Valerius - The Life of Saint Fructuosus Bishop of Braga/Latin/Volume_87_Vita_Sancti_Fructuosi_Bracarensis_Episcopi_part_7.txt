CAP. IV. 
A venatoris ictu servatur illaesus. Contigit
enim, ut dum quodam tempore in cujusdam
rupis gradibus melotem ex capreis pellibus indutus
enixius oraret, adveniens quidam arcistes 
venationis exercens insidias, cum vidisset eum
super unum rupis gradum in oratione prostratum,
 existimans in rupe esse venationem, tendens 
arcum: et cum librasset ictum ut dimitteret sagittam,
providentia divina sollicitus erexit manus
cum oratione ad coelum. Ille vero intelligens quod
homo esset, retinuit ictum. Post haec ostendens 
ei se haec cuncta referens: ipse vero beatissimus
rogavit eum ut nemini manifestaret.