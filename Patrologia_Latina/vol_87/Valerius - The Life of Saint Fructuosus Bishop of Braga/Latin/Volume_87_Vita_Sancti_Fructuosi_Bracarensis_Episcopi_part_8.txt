CAP. V. 
Monasteria varia aedificat. Post haec denique
in vastissima et arta atque procul a saeculo remota
solitudine, in excelsorum montium finibus
extruens monasterium Rufinianensem, et erga sanctum
altarium se in angusto et parvulo retrusit ergastulo.
Cumque ibidem aliquanto tempore quievisset,
egressa est omnis congregatio Complutensis
coenobii multitudo monachorum: pie violenti, venientes
ejecerunt eum de eadem clausura, et ad
pristinum reduxerunt locum. Demum itaque egrediens,
inter  Bergendensis territorii et Gallaeciae
provinciae confinibus aedificavit monasterium Visumensem.