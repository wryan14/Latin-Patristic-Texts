SECTIO PRIMA.-EPISTOLAE. </center></h4>
 <h4><center> <small>[Note: <nobr><sub></sub></nobr> Varias hujus epistolae lectiones collegit Hoeftenus:
perplures collecturus, si nostram editionem
prae manibus habuisset. Curam hanc lectori nos relinquimus,
cui otium fuerit, ac libeat exteris editionibus
domesticam nostram conferre; pro qua vetustas
ipsa testimonium perhibet. Codex enim 353 non
integro saeculo post Paulum, et Theodemarium compilatus
fuit ab Joanne abbate. Ut propterea nihil me
eruditissimi Menardi apud Hoeftenum auctoritas moveat,
suspicantis, hanc epistolam non esse Theodemarii:
cum et tempora belle cohaereant et ipsa epistolae
phrasis Paulum auctorem prodat luculenter;
praeter tot nostrorum codicum fidem.]</small> EPISTOLA PRIMA.
<small>[Note: <nobr><sub></sub></nobr> <em>Inc. epist. Pauli Diaconi.</em> Paulo inscribitur epistola,
quod eam Paulus suo dictaverit marte ac ingenio:
<nobr><sub></sub></nobr> Theodemario, quod ejus nomine scripta.]</small> <em>Incipit epistola diaconi ad</em> <small>[Note: <nobr><sub></sub></nobr> <em>Ad Carolum regem.</em> Tunc regem tantum, nondum
imperatorem.]</small> <em>Carolum regem.</em>
<br><small>(Ex Chronico Cassinensi edit. Ang. Mue.)</small><br> </center></h4><nobr><sub></sub></nobr> 
<p>Propagatori ac defensori Christianae religionis domino
Carolo, Christi potentia regum sapientissimo,
<small>[Note: <nobr><sub></sub></nobr> <em>Theodemar.</em> Alias <em>Theutmar.</em>]</small> Theodemar exiguus, et universus beati Benedicti
Patris grex vestro subditus dominatui, aeternam in
Domino salutem.</p>
<p> <small>[Note: <nobr><sub></sub></nobr> <em>Tam per epist. seriem.</em> Caroli ad Theodemarum
epistola excidit.]</small> Tam per epistolae seriem quamque et per
sanctum virum <small>[Note: <nobr><sub></sub></nobr> <em>Adelgarium episc.</em> Cujus sedis non exploratum.
Forte Trecensis, inquit Hoeftenus.]</small> Adelgarium episcopum <small>[Note: <nobr><sub></sub></nobr> <em>Vestra famina.</em> Eadem utitur voce Paulus in
hymno sancti Joannis:
<br>Ne levi saltem maculare vitam
<br>&nbsp;&nbsp;&nbsp;Famine posses;<br>et alibi.]</small> vestra
famina suscipientes, magna sumus exsultatione gavisi;
dum vestram sublimitatem, domnamque nostram
reginam, vestrosque liberos sospites valentesque
esse cognovimus. Nec minori etiam tripudio
exsultabimus, dum vestrarum protelationem
<nobr><sub></sub></nobr> finium, victoriamque de hostibus triumphos agnovimus.
Auxit etiam nostrum illa res gaudium, quia
vestram excellentiam de virtute in virtutem succrescentem,
<nobr><sub></sub></nobr> Dei agrum studiose excellere addidicimus,
ac monachorum religionem ad meliorem perducere
statum. Certum est quia vos hoc factum beatiores efficiet,
dum tale Deo nostro, tamque beneplacitum
munus offertis. Qua de re, quia ad beati Patris nostri
Benedicti doctrinam et luculenta exempla aliquos
monachorum regionis illius vestrae clementiae informari
placuit, juxta praeceptionem, en vobis regulam
ejusdem beati Patris <small>[Note: <nobr><sub></sub></nobr> <em>De ipso codice, quam ille suis . . . manibus.</em> Tunc
enim exstabat Casini Regulae autographum, quod
postea Teani conflagravit.]</small> de ipso codice quam ille suis
sanctis manibus <small>[Note: <nobr><sub></sub></nobr> <em>Exarabit.</em> Pro <em>exaravit,</em> supra <em>exultabimus,</em> et
<nobr><sub></sub></nobr> infra, <em>coenovio</em> pro <em>coenobio,</em> et <em>probidentia,</em> vice <em>providentia;</em>
et <em>octabum</em> pro <em>octavum, devitum</em> pro <em>debitum.</em>
Reciproce <em>u, b</em> et <em>v</em> consona permutabantur,
ex illius aetatis graecissante dialecto et scriptione.]</small> exarabit transcriptam direximus.
In fidem autem sacrae ejusdem regulae ymnos, qui
secundum instituta beati Patris nostri per singula
officia vel festivitates cantari debent, adnexuimus.
Si quem autem movet quare beatus Benedictus in
aestatis tempore cotidianis diebus ad nocturnum officium
<nobr><sub></sub></nobr> unam tantum de Veteri Testamento sectionem
praeceperit legere, cognoscat <small>[Note: <nobr><sub></sub></nobr> <em>Necdum eo tempore in Rom. Eccl. sicut nunc leguntur,
sacras Scripturas legi, mos fuisse.</em> Allucinatum
hic fuisse Theodematum (sive potius Paulum Diaconum)
censet Hoeftenus, cum jam Gelasius primus, diu
ante Gregorium (uno ante Benedictum) totius anni
lectiones suo ordine digessisset. Sed quisquis ille
fuerit qui lectionum ordinem et numerum sancivit,
sapientissime tamen sanctissimus Pater Benedictus
diversum a Romana Ecclesia ritum psallendi ordinavit,
ut monachi a clericis non solum conversatione,
<nobr><sub></sub></nobr> sed etiam publicarum orationum modo distinguerentur.
Auctor Vitae sancti Walerii abbatis, qui fuit
discipulus sancti Columbani, apud Surium die 3
Aprilis, narrat sanctum virum utrumque cursum et
monasterialem, et gallicanum sive clericalem, quotidie
persolvisse. Unde liquet a ritu clericorum, etiam
ex Regula sancti Columbani monachorum ritum
discrepasse. Quod vero attinet ad lectiones, sanctus
legislator noster aestatis tempore unam tantum diebus
ferialibus ordinavit propter noctium brevitatem.
Lectio vero sacrae Scripturae, quae deerat in officio,
suppleri solebat in refectorio. Mos enim vetustissimus
monachorum fuit universam sacram Scripturam
singulis annis partim in choro, partim in refectorio
audire, ut ex antiquis monachorum ritualibus constat.]</small> necdum eo tempore in
Romana Ecclesia, sicut nunc leguntur, sacras Scripturas
<nobr><sub></sub></nobr> legi mos fuisse: sed post aliquot tempora hoc
institutum esse, sive a beato papa Gregorio, sive,
ut ab aliis affirmatur, ab Honorio. Qua de re nostri
majores instituerunt ut hic in sacro nostro caenovio,
quod juxta sanctum illius corpus institutum est, tres
cotidianis diebus, aestivo ni tempore, ex Veteri Testamento
lectiones in codice legantur, ne a sancta Romana
Ecclesia discrepare viderentur. Nec enim credendum
est hoc beato Patri Benedicto displicere,
sed potuis gratum ei esse, si quis supra id quod ille
in Dei laudibus instituit, propter Dei amorem adjiciendum
esse curaverit. Nam et de psalmorum canendorum
per singulos septimanae dies divisione,
si cui melius visum fuerit quam ipse beatus Pater
instituit, ab ipso habet licentiam, ut melius aestimaverit,
<nobr><sub></sub></nobr> canere. Nec debent cogi monachi, si tamen
vestro sapientissimo cordi ita placet, qui nunc Romano
more psallunt, juxta institutionem sacrae
hujus Regulae psalmos dividere: sed possunt, si
vobis ita videtur, solito more canentes actionis vitae
normam suscipere. Direximus quoque <small>[Note: <nobr><sub></sub></nobr> <em>Pondo.</em> Non mutandum, nam et <em>pondo</em> recte dicitur
et <em>pondus.</em>]</small> pondo <small>[Note: <nobr><sub></sub></nobr> <em>Quattuor librarum.</em> Ex hoc fortassis capite
(verba sunt Hoefteni) suspicatur eruditissimus Menardus
epistolam hanc non esse Theodemari; si enim
pondus librae, ut in suis declarationibus aiunt Casinenses,
sit unciarum triginta trium, et semis, eaque
mensura nonnullis enormis videatur; quid dicendum
de hac Theodemari quatuor librarum, sive unciarum
48; ita ut triginta duae prandio, coenae vero sexdecim
deputentur? Voluit enim sanctus Benedictus
tertiam partem reservari coenaturis. Certum tamen
nobis est, ex duobus ponderibus Casini adhuc servatis,
quotidianum panis demensum, a sancto Patre
statutum, aut triginta novem, aut quadraginta octo
unciarum fuisse. Neque enormis ea mensura videbitur
<nobr><sub></sub></nobr> cogitantibus, tum varias complexiones, quibus
omnibus prospicere studuit discretissimi legislatoris
providentia, tum agri labores, quibus tunc monachi
exercebantur: tum denique obsoniorum parcitatem,
panis abundantia propterea compensandam, maxime
jugiter jejunantibus. Consule Ferrarium nostrum in
Regulam cap. 39, ubi plura.]</small> quattuor
librarum, ad cujus aequalitatem ponderis panis
debeat fieri, qui <small>[Note: <nobr><sub></sub></nobr> <em>In quaternas quadras.</em> In quatuor partes seu
segmenta vel fragmenta dividi possit. Sane Servius
ad illud VII Aeneid.: <em>Patulis nec parcere quadris,</em>
scribit, <em>Quadris,</em> id est, aut mensis, aut quadris,
fragmentis accipimus. Hinc Juvenalis sat. 5:
<br>Ut bona summa putes aliena vivere quadra.<br>Et Horat. lib. I, epist. 18:
<br>Et mihi dividuo findetur munere quadra.<br>Martialis quoque lib. VI, epigr. 75:
<br>Cum mittis turdumve mihi quadramve placentae.<br><nobr><sub></sub></nobr> Lege quae de quadra ad Moretum scripsit Scaliger,
et Vossium in Lexico.]</small> quaternas quadras singularum
librarum juxta sacrae textum Regulae, possit
dividi. Quod pondus, sicut ab ipso Patre est institutum,
in hoc est loco repertum. Misimus etiam mensuram
potus, quae prandii, et aliam, quae coenae
tempore debeat fratribus praeberi: <small>[Note: <nobr><sub></sub></nobr> <em>Quas duas mensuras . . . . eminae mensura esse.</em> Alii
legunt <em>mensuram;</em> sed utrumque sustineri potest.
Porro de emina, vide laudatum Ferrarium, in cap.
40 Regulae.]</small> quas duas mensuras
aestimaverunt majores nostri eminae mensura
esse. Direximus etiam et mensuram unius calicis,
<nobr><sub></sub></nobr> quam <small>[Note: <nobr><sub></sub></nobr> <em>Obsequiaturi.</em> Servitores vocantur in Regula,
cap. 38, nempe qui mensae inserviunt vel coquinae.]</small> obsequiaturi fratres, juxta sacrae Regulae
textum, solent accipere. Beatus Pater noster instituit
<nobr><sub></sub></nobr> duo cocta pulmentaria in cotidiana refectione
fratribus praeparari, et tertium de liguminibus crudis,
aqua infusis. Nos vero ex institutione majorum
nostrorum, tria cocta pulmentaria aliis diebus,
quarta feria, et sexta feria, duo tantum reficiendis
fratribus praeparamus. Excepto quod plures ex fratribus
nostris pane tantum his diebus herbisque
ortensibus vescuntur: quorum plerique etiam nec
vinum bibunt. Die vero Dominico, et in festivitatibus
praecipuis, etiam quartum addimus pulmentum.
Exceptis secunda, quarta, et sexta feria, aliis diebus
prandentibus fratribus, cum vinum nobis abundat,
singulas fialas miscere facimus. In summis quoque
festivitatibus, hoc est in Nativitate Domini, et Epiphania,
in Pascha, et tertia feria post Pascha, quando
<nobr><sub></sub></nobr> nobis grandis festivitas est, et in Pentecosten, et
in sancti Johannis, et in sancti Petri, et in sancti
Laurentii, et in sanctae Mariae, et in sancti Martini,
et beati Benedicti, etiam his ad prandium miscere
facimus. Praeter haec etiam <small>[Note: <nobr><sub></sub></nobr> <em>Aestatis tempore post nonam, de pomis, et singulas
fialas,</em> etc. Antiquum hunc morem bibendi post nonam
in conventu, cum pomis aut cucumeribus, usque
ad meam adolescentiam in congregatione Casinensi
retentum vidi: nunc antiquatum. In antiquis usibus
Cisterciensium caput 83 sic inscribitur: <em>De bibere
post nonam.</em> Vide Hoeftenum.]</small> aestatis tempore post
nonam, aliquid si est de pomis, et singulas fialas
nostris fratribus praebemus. <small>[Note: <nobr><sub></sub></nobr> <em>Tempus sectionis foeni.</em> Pondera hic agrestes labores,
<nobr><sub></sub></nobr> ut mirari desinas enormem panis demensum
laborantibus praefinitum. Hunc etiam locum illustrat
Hoeftenus]</small> Cum vero tempus
sectionis foeni est, etiam <small>[Note: <nobr><sub></sub></nobr> <em>Potionem ex melle,</em> etc. Ad vires reficiendas, sitim
sedandam leniendaque viscera atque mulcenda.
Notum illud Asinii Pollionis, qui, centesimum excedens
aetatis annum, cum ab Augusto hospite rogaretur
quanam maxime ratione vigorem illum corporis
animique custodisset, respondit: <em>Intus mulso, foris
oleo.</em> Est vero mulsum potio ex melle et vino concinnata,
sic vocatum quod venas lenitate sua mulceat.]</small> potionem ex melle ad
horam quartam laborantibus fratribus propinamus.
<small>[Note: <nobr><sub></sub></nobr> <em>Volatilia,</em> etc. Locum hunc, praeter Ferrarium,
disertissime enarrat Hoeftenus; illum adi ad pagin.
926 et seqq. Certe Theodemar et Paulus, prioresque
nostri Casinates, in ea fuerunt opinione ut a legislatore
volatilium esus monachis omnino interdictus
non fuerit.]</small> Volatilia numquam, nisi die Natalis Domini, si
est unde, usque ad dies octo comedimus, similiter
etiam Paschalis festi diebus, sed de esu volatilium
tam caute prudentissimus Pater noster in sua Regula
posuit; ut si velint comedere monachi, cum
opportunum est, non subjaceant culpae: sin vero
<nobr><sub></sub></nobr> eis a suo tale edulium non praebeatur abbate, ut
quasi ex debito, hoc non possit requirere. Sane,
<nobr><sub></sub></nobr> quia percontari dignati estis quod vestimentum cuculla
debeat intelligi. <small>[Note: <nobr><sub></sub></nobr> <em>Cucullam . . . Casullam,</em> etc. Codex sancti Angeli
ad Fornias, in archivo Casinensi asservatus, exhibet
imaginem Desiderii abbatis cucullati: talari scilicet
vestimento, undique clauso, nec admodum sinuoso,
manicis non amplis; et haec plane per ea tempora
<nobr><sub></sub></nobr> cucullae forma. Anterioris aetatis nulla apud nos
exstat cucullae vel pictura, vel graphica descriptio.
Et profecto non eadem omni aevo cucullae formula,
quanquam non omnino a primigenia discrepans. Vide
Hoeftenum, et Ferrarium.]</small> Cucullam nos esse dicimus,
quam alio nomine casulam vocamus. Et inde est
quod hieme villosam, aestate puram, aut vetustam
beatus Pater instituit; quia scilicet hoc genus indumenti
solet cum villis intexi. Illud autem vestimentum,
quod a Gallicanis monachis cuculla dicitur,
et nos cappam vocamus, quod proprie monachorum
designat habitum, melotem appellare debemus, sicut
et hactenus in hac provincia a quibusdam vocatur:
de quo sicut beatus Gregorius scribit in libro Dialogi:
exceptus ab aqua per Maurum monachum
puer Placidus dixit, Ego, cum ab aqua abstraherer,
melotem super me abbatis cernebam, eumque me
ab aquis educere considerabam. Quod tegumentum
<nobr><sub></sub></nobr> ideo sic appellatum est quia solebat antiquitus de
illius animantis pelle fieri <small>[Note: <nobr><sub></sub></nobr> <em>Quod melos propter nuditatem,</em> etc. Propter <em>rotunditatem</em>
legendum: nam melis, animal de genere
agrestium felium, fortasse quod <em>taxum</em> vocant, ut
idem Paulus prodit, a Graeco <em>melon</em> dicitur, quod est
<em>malum,</em> eo quod instar <em>mali</em> corpus habeat rotundum.
Hinc <em>melinae</em> vestis, et <em>melotes.</em>]</small> quod melos propter
nuditatem sui corporis appellatur. Quod genus bestiolae
a nonnullis taxus vocatur. De quo genere
tegumenti nichil beatus Benedictus in suae textu
Regulae locutus est; ob hoc scilicet, ut conjicere
possumus, quia diverso modo hoc vidit a plerisque
monachis uti tegumentum. Nam Galliarum monachi
hoc laxius et prolixius induuntur; Itali vero monachi,
sicut nostis, brevius hujuscemodi et strictius
vestimentum habent: Graeci vero, praeter operimentum
capitis, modicum quiddam tantum ante
pectus et a dorso dependens; Transmarini autem
monachi hujusmodi operimentum pellicium habent.
Ergo, quia tantam in monachico indumento beatus
<nobr><sub></sub></nobr> Benedictus diversitatem vidit, unicuique monachorum,
quod ex his potius eligere velit, proprio arbitrio
dereliquit. De numero autem et qualitate
vestimentorum sic beatus Pater noster in sua Regula
posuit, ut tamen probidentia sit abbatis quomodo
debeat pro sua unicuique distribuere necessitate;
sed et ipse Pater dixit quia in temperatis
regionibus minus, in frigidis plus vestimenta sit
opus haberi. Seniores tamen nostri et praeteriti abbates
instituerunt fratribus nostris, propter diversos
<nobr><sub></sub></nobr> labores, tres tunicas habere; duas grossiores in
hieme, unam subtiliorem in aestate; similiter et in
loco cucullarum, duos, quos nos dicimus <small>[Note: <nobr><sub></sub></nobr> <em>Mattos.</em> Alii legunt <em>mantos</em> vel <em>mantas.</em> Matta teges
est vel storea, in qua monachi cubare soliti.
Fortassis ergo <em>matta</em> vocata est vel <em>mattus</em> vestis
texturae rudiori storeae similis.]</small> <em>mattos,</em>
qui ex grossiori sago fiunt, et unum in aestate subtiliorem
operimentum. Cucullas autem ideo non habemus,
quia majoris sunt praetii, et quia nobis Pater
noster alias praecepit, talia vestimenta habere, quales
possunt in provincia vilius emi. Habent autem
fratres nostri et duplicia faemoralia: multi tamen
ex eis, Deo adjuvante, in tantum se continent, ut
neque faemoralia habeant, neque amplius quam
duplicia, secundum regularem textum, indumenta.
Statuit autem venerabilis Pater ut scapulares monachi
propter opera habeant, quod ob hoc scapulare dicitur,
quod scapulas praecipue tegat, et <small>[Note: <nobr><sub></sub></nobr> <em>Capud.</em> Commutata invicem haec elementa <em>d</em> et <em>t</em>
alibi nobis notatum.]</small> capud, quod
<nobr><sub></sub></nobr> vestimentum pene omnes in hac terra rustici utuntur.
Pro quo tegumento nos e grossiori textu ad
melotis similitudinem operimentum habemus: nisi
quod manicae in hoc usque ad manus pertingentes
habentur. Praeter addimus unicuique sicut ei opus
est: nam senibus nostris <small>[Note: <nobr><sub></sub></nobr> <em>Gunnas pellicias. Geminas pelliculas</em> legit Breulius.
<nobr><sub></sub></nobr> Nostra lectio omnino praeferenda. Vide Hoeftenum.]</small> gunnas pellicias tribuimus,
infirmos etiam, et in culcitis jacere permittimus,
et unicuique omnino, sicut sua exposcit necessitas
praebemus. Concessum est etiam fratribus
nostris habere manutergia, sive ad tonsurae obsequium,
sive ad codices quos ad legendum suscipiunt
involvendos.</p>
<p>Praeter regularia quoque jejunia, in vigiliis praecipuarum
festivitatum usque ad vesperam jejunamus;
et a vespera vigiliarum per totam noctem, et
<nobr><sub></sub></nobr> diem festivitatis, usque ad completorii officium <small>[Note: <nobr><sub></sub></nobr> <em>Jenua non flectimus.</em> Sic loquebantur, molliendo
septimae litterae duriorem pronuntiationem, ut tertiae
vocali pene consonaret: ideoque sic scribebant.
<nobr><sub></sub></nobr> Contra, dum barbarorum contagio Itali tertiam vocalem
asperius efferre didicissent, degenerarunt in
sonum <em>g,</em> ut pro <em>Jesu, jam, Joannes,</em> pronuntient,
<em>Gesu, gia, Giovanni.</em> Quod attinet ad ritum veteris
Ecclesiae, mos fuit die Dominico, et a Pascha usque
ad Pentecosten, non in genua provolutos, sed stantes
orare, in memoriam Christi resurrectionis. De qua re
exstant canones <em>Si quis presbyter,</em> dist. 30; <em>Scire
debet,</em> dist. 76; <em>Quoniam,</em> de consecr., dist. 3.]</small>
jenua non flectimus. Dominicis quoque diebus, et a
Domini Nativitate, usque ad octavum diem; a
Pascha quoque usque ad Pentecosten similiter <small>[Note: <nobr><sub></sub></nobr> <em>Ad poplicum officium. Publicus</em> olim fuit <em>populicus,
et poplicus</em> quod exstat in veteri inscriptione apud
Gruterum, pag. mihi 150; venit quippe a <em>populus.</em>
Inde Valerius Publicola et Poplicola.]</small> ad
poplicum officium jenua non flectimus.</p>
<p> <small>[Note: <nobr><sub></sub></nobr> <em>Textum quoque promissionis.</em> In codice nostro
non habemus exemplum hujus formulae, quod hic
retulit Hoeftenus.]</small> Textum quoque promissionis, quo ordine solebant
anteriores monachi Regulam sanctam in hoc
loco promittere, ecce intra hanc epistolam in brevi
paginola exaratum direximus vobis. <small>[Note: <nobr><sub></sub></nobr> <em>Joseb</em> Plutarchus in Hellenicis Quaestionibus
auctor est, Macedones <em>b</em> usurpasse pro <em>ph,</em> et pro
<em>Philippos</em> dixisse <em>Bilippos.</em> Eos in quibusdam imitati
<nobr><sub></sub></nobr> sunt Latini, et signanter in nomine <em>Berenices.</em> Ita in
praesenti <em>Joseb</em> pro Joseph.---Quae hinc et deinceps
praefert codex Casinensis, desiderantur in editis, ut
vel hinc nostrum exemplum praeferendum agnoscas.]</small> Joseb quoque
frater noster, quem, ut scribere nobis dignati estis,
<nobr><sub></sub></nobr> praeficere ad regendum monasterium sub Regulae
tramite destinatis, habet secundum sacrorum canonum
instituta largitatis facultatem, ut hoc possit
facere, quae licentiam monachis tribuunt, etiam ecclesiasticis
gradibus sublimari. Videat tamen ille si
sic se potest coartare ut possit suo exemplo fratribus
prodesse. Grandis siquidem, et prima est in hoc
monachis, et <small>[Note: <nobr><sub></sub></nobr> <em>Contra Regulae seriem.</em> Caput 62: Si quis
abbas sibi presbyterum, vel diaconem ordinari petierit,
de suis eligat.]</small> contra Regulae seriem districtio;
si eis sine sua electione externus aliquis praeponatur,
vestra tamen sagax providaque subtilitas, sicut coelitus
mentem auserit, ita disponat. De Optato venerabile
monacho nostro summissis precibus, obsecramus,
ut quia per ignorantiam aetatis excessit,
vestra mereatur clementia relaxari. His expletis
<small>[Note: <nobr><sub></sub></nobr> <em>Commendamus nos sacrae vestrae.</em> Subaudi <em>personae,
majestati,</em> etc. <em>Sacra</em> quoque vocatur epistola
regia. Subnectit Hoeftenus ex Codice Trevirensi distichon:
<br>Vale salus patriae, lumenque, decusque tuorum,
<br>&nbsp;&nbsp;&nbsp;Maxime regnantum, noster et altus amor.<br><nobr><sub></sub></nobr> Deest in nostro. Quo autem successu epistola haec
scripta fuerit, et monachi in Gallias missi, pete ab
Hoefteno, pag. 1090.]</small> commendamus nos sacrae vestrae, poscentes Dominum
<nobr><sub></sub></nobr> nostrum tam publice quam private, ut vestram
nobis vestrorumque salutem prolixis temporibus
concedat, et ubique vestram gloriam. semperque
custodiat. <em>Explicit.</em></p>
<br> <h4><center>EPISTOLA II.
AD CAROLUM MAGNUM.
<em>Illi Vocabularium suum nuncupat.</em>
<br><small>(Ex Mabill. An. Bened.)</small><br> </center></h4>
<p>Largitatis munere sapientia potentiaque praefulgido
domino regi Carolo, regum sublimissimo, Paulus ultimus
servulus.</p>
<p>Cupiens aliquid vestris bibliothecis addere, quia ex
proprio perparum valeo, necessario ex alieno mutuavi.
Festus denique Pompeius, Romanis studiis
affatim eruditus, tam sermonum abditorum quam
<nobr><sub></sub></nobr> etiam quarumdam causarum origines aperiens, opus
suum ad viginti prolixa volumina extendit. Ex quo
ego prolixitate superflua quaeque et minus necessaria
praetergrediens, et quaedam abstrusa penitus stylo
proprio enucleans, ita ut erant positi relinquens,
hoc vestrae celsitudini legendum compendio obtuli,
in cujus serie, si tamen lectum ire non dedignabimini,
quaedam secundum artem, quaedam juxta etymologiam
posita non inconvenienter invenietis, et
praecipue civitatis vestrae Romuleae, portarum, viarum,
montium, locorum tribuumque vocabula diserta
reperietis: ritus praeterea gentilium et consuetudines
varias. Dictiones quoque poetis et historiographis
familiares, quas in suis opusculis frequentius
posuere. Quod exiguitatis meae munusculum, si sagax
<nobr><sub></sub></nobr> et subtilissimum vestrum ingenium non usquequaque
repulerit, tenuitatem meam vita comite ad
potiora excitabit.</p>
<p><nobr><sub></sub></nobr> Augustus locus sanctus, etc. A. <em>Hoc vocabularium
desinit in hac voce litterae N.</em> Nequiquam.</p>
<br> <h4><center> <small>[Note: <nobr><sub></sub></nobr> Magna Paulum inter et Adalhardum abbatem
Corbeiensem intercessit familiaritas, forte in secessu
Casinensi contracta. Argumento est epistola illa,
quam Paulus scripsit Adalhardo, qui ab ipso sancti
Gregorii epistolas petierat. Ex his tantum quinquaginta
quinque transcribendas curavit Paulus, easque
partim sua manu emendatas amico submisit, cum
praevio epistolio, quo nullum illustrius mutui inter
utrumque amoris indicium afferri potest.]</small> EPISTOLA III.
AD ADHALARDUM ABBATEM CORBEIENSEM.
<br><small>(Ex Mabill., ibid.)</small><br> </center></h4>
<p>Charissimo fratri et domino Adalardo viro Dei,
Paulus supplex.</p>
<p>Cupieram, dilecte mi, aestate praeterita videre faciem
tuam, quando illis in partibus fui! sed praepeditus
lassitudine sonipedum, ad te venire non potui.
Interioribus tamen oculis, quibus solis valeo, tuae
fraternitatis dulcedinem frequenter aspicio. Volueram
equidem tuis imperiis jam ante parere: sed, ut pote
pauper, et cui desunt librarii, prius hoc facere nequivi:
maxime cum me tam prolixa valitudo contriverit,
<nobr><sub></sub></nobr> ut a mense Septembrio pene usque ad diem
nativitatis Domini lectulo detentus sim: neque licuerit
clericulo illi, qui haec eadem utcunque scripsit, manum
ad atramentarium mittere. Suscipe tamen, quamvis
sero, epistolas quas desiderasti: et quia mihi eas
relegere prae occupatione totas non licuit, triginta
quatuor ex eis scito relectas, et, prout potui, emendatas
esse, praeter pauca loca, in quibus minus inveni,
et tamen meo ea sensu supplere nolui, ne viderer
tanti doctoris verba inmutare; quibus in locis
et forinsecus ad oram zetam, quod est vitii signum,
apposui. Tua itaque fraternitas, si se facultas dederit,
reliquas epistolas ad emendatiorem relegere studeat
codicem, sed et loca, in quibus minus habetur,
supplere. Hoc tamen sanctitati tuae suadeo, ne passim,
<nobr><sub></sub></nobr> propter aliqua quae in eis minus idoneos latere
magis quam scire convenit, publicentur. Vale, frater
amabilis, semper in bonis gliscens: et cum mentem
ad superna tetenderis, memento mei.
<br>Ante suos refluus Rhenus repedabit ad ortus,
<br>&nbsp;&nbsp;&nbsp;Ante petet fontem clara Mosella suum,
<br>Quam tuus e nostro charum ac memorabile semper
<br>&nbsp;&nbsp;&nbsp;Dulce Adalard nomen pectore cedat amor.
<br>Tu quoque, si felix vigeas de munere Christi,
<br>&nbsp;&nbsp;&nbsp;Esto memor Pauli tempus in omne tui.</p>
<br> <h4><center>EPISTOLA IV.
AD THEUDEMARUM ABBATEM. </center></h4>
<p>Amabillimo et totis mihi praecordiis dilecto domno
meo Patri abbati Theudemari, Paulus, pusillus filius
supplex.</p>
<p><nobr><sub></sub></nobr> Quamvis prolixa terrarum spatia corpore tenus a
vestro consortio dividant, tangit me tamen utcunque
vestro coetui tenax et quae dividi nunquam poterit
<nobr><sub></sub></nobr> charitas, tantusque singulis pene momentis me vester
meorumque seniorum et fratrum amor excruciat,
quantum nec epistolaris valet religio nec pagellarum
exponere brevitas. Cum enim menti subeunt occupata
tantum in divinis operibus otia ac mei statio
hospitioli gratissima; cum vester pius et religiosus
affectus, cum sancta tantorum Christi militum, divinis
cultibus insudans caterva, cum singulorum fratrum
indivisis virtutibus exempla fulgentia, cum dulcia
supernae patriae perfectionum colloquia, haereo, stupeo,
langueo, nec inter imo pectore tracta suspiria retinere
lacrymas possum. Inter catholicos et Christianis
cultibus deditos versor: bene me omnes accipiunt,
benigniter mihi affatim amore nostri Patris Benedicti
et vestris meritis exhibetur; sed ad comparationem
<nobr><sub></sub></nobr> vestri coenobii mihi palatium carcer est, ad collationem
tantae quae apud vos est quietis hic mihi degere
tempestas est; solo ab hac patria debili corpusculo
teneor, tota qua solum valeo mente vobiscum sum:
videorque mihi nunc suavibus nimium vestris interesse
concentibus; nunc consedere satiandis in coena
plus corpore quam cibo, nunc singulorum considerare
in diversis officiis studia, nunc gravium jam
senio seu languidorum quomodo quisque valeat perdiscere
causas, nunc ad instar mihi paradisi dilecta
sanctorum terere limina. Crede, Pater et domine, crede
sacra et venerabilis phalanx solo me aspectu misericordiae,
solis pietatis visceribus, solis animarum hic
profectibus ad tempus detineri, et quod his est amplius,
tranquilli nostri regis et domini potestate.
<nobr><sub></sub></nobr> Caeterum quam primum valuero et mihi coeli Dominus
per pium principem noctem moeroris, meisque
captivis juga miseriae demiserit, si tamen quomodocunque
clementissimi principis jocundum quivero
<nobr><sub></sub></nobr> emereri promissum, mox ad vestra consortia nulla
alia, vita comite, detentus occasione repedabo. Nullae
me . . . . . divitiae, nullum praedium, nulla arentis metalli
copia, nullus quorumlibet affectus a vestro poterit
separare collegio.</p>
<p>Itaque, Pater dulcissime, vosque, o charissimi Patres
et fratres, imploro pro me continue beatissimum
communem Patrem et praeceptorem poscere dignemini
Benedictum, ut suis apud Christum obtineat
meritis, ut me quantocius dignetur reddere vobis.
Spero equidem in Deo nostro qui nunquam in bonis
patitur desideriis quemquam fraudari, quod me secundum
anhelantis mei cordis desiderium vobis citius
restituat cum congruo fructu. Superfluum vobis aestimo
ut effundatis preces pro nostris dominis eorumque
<nobr><sub></sub></nobr> exercitu scribere, cum sciam vos in hoc ipso
semper insistere. Pro domno ill. abbate sicut et facitis
Christum deposcite, cujus hic singulari post principalem
munificentiam nutrior largitate. Tanta mihi,
charissimi, vestra illuc copia existit, ut si velim vos
singulariter nuncupare, tota haec vestris nominibus
pagina non possit sufficere. Unde generaliter omnibus
et opto et scribo salutem, obsecrans ut non obliviscamini
mei. Tu vero, mi domine venerabilis abbas
seu quocunque es nomine praepositus, peto ut mihi
scribi faciatis de vestra fratrumque salute, vel quales
vobis fructus praesens annus attulerit utque eorum
fratrum mihi dirigatis cum nominibus numerum, qui
mundanis exuti vinculis migrarunt ad Christum. Nam
plurimos obiisse audio, sed nominatim Nonnum id.
<nobr><sub></sub></nobr> Quod si vere ita est, mei cordis partem non modicam
abstulit secum. Vale, pater sanctissime, et memor
esse dignare filioli tui.<span class="text-blue-600 font-bold"