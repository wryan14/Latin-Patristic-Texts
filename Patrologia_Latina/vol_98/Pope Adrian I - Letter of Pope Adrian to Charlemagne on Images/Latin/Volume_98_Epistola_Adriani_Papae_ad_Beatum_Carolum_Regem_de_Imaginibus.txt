EPISTOLA ADRIANI PAPAE
AD BEATUM CAROLUM REGEM
DE IMAGINIBUS.
<em>Qua confutantur illi qui synodum Nicaenam secundam oppugnarunt.</em>
<br><small>(Ex Mansi, ampl. conc. Collect.)</small><br> </center></h4>
<p><nobr><sub></sub></nobr> Domino excellentissimo filio nostroque spirituali
compatri Carolo regi Francorum et Longobardorum
ac patricio Romanorum, Adrianus papa.</p>
<p>Dominus ac Redemptor noster, qui provido suo
consilio auctor est, dignatus est de coelis ex sinu Patris
descendere . . . . Evangelium scientibus liquet
quod voce Dominica sancto et omnium apostolorum
principi Petro claves regni coelorum, et totius Ecclesiae
cura commissa est. Ipsi quippe dicitur: <em>Petre,
amas me? Pasce oves meas</em> <strong>(Joan. XXI)</strong>. Ipsi dicitur:
<em>Ecce Satanas expetivit cribrare vos sicut triticum; et
ego pro te rogavi, Petre, ut non deficiat fides tua: et
tu aliquando conversus confirma fratres tuos</em> <strong>(Luc. XXII)</strong>.
Ipsi dicitur: <em>Tu es Petrus, et super hanc petram aedificabo
</em><nobr><sub></sub></nobr> <em>Ecclesiam meam, et portae inferi non praevalebunt
adversus eam: et tibi dabo claves regni coelorum:
et quodcunque ligaveris super terram, erit ligatum et
in coelo: et quodcunque solveris super terram, solutum
erit et in coelo</em> <strong>(Matth. XVI)</strong>. Ecce cura ei totius Ecclesiae
et principatus committitur. Et ipse vices suas
vicariis suis pontificibus relinquere dignoscitur Ecclesiae
curam gerendi. Nam etiam claves regni coelestis
accepit, et potestas ei ligandi et solvendi tribuitur.
Unde fiducialiter freti existimus quod si vestra
a Deo praefata regalis excellentia erga ejus sanctam
catholicam et apostolicam Romanam Ecclesiam et
nos, ut coepit, usque in finem in amore et dilectione
fideliter exstiterit, non solum eam ab omni peccati
<nobr><sub></sub></nobr> macula abluens eripiet, sed etiam in hoc mundo super
omnes barbaras gentes cum ea committentes
suffragiis suis victorias tribuet immensas, insuper
et regnum coelorum sine fine. Praeterea directum a
vestra clementissima praecelsa regali potentia suscepimus
fidelem familiarem vestrum, videlicet Engilbertum
abbatem et ministrum capellae, qui pene ab
ipsis infantiae rudimentis in palatio vestro enutritus
est, et in omnibus consiliis vestris receptus; ut ideo
sicut a vobis in omni familiaritate recipitur, ita et a
nobis reciperetur et condecenter honoraretur. Unde
pro nimio amore quem erga vestram mellifluam gerimus
regalem excellentiam, sicut misistis cum nimio
amore dulcedinis eximiae, eum suscipientes, prout
voluit, et qualiter voluit, cum magna familiaritate
nobis enarrantem, aure placabili et mente benigna
eum suscepimus, et quasi vestra corporali excellentia
nobis narrante, nostrum ei patientius credidimus
consilium, ad profectum sanctae nostrae Romanae
<nobr><sub></sub></nobr> Ecclesiae et vestrae a Deo protectae regalis potentiae
exaltationem. Inter quae edidit nobis capitulare adversum
synodum quae pro sacrarum imaginum erectione
in Nicaea acta est. Unde pro vestra melliflua
regali dilectione per unumquodque capitulum responsum
reddidimus: non quemlibet, absit, hominem
defendentes, sed olitanam traditionem sanctae catholicae
et apostolicae Romanae Ecclesiae tenentes, priscam
praedecessorum nostrorum sanctorum pontificum
sequimur doctrinam, rectae fidei traditionem modis
omnibus vindicantes.</p>
<br> <h4><center>IN ACTIONE TERTIA. </center></h4>
<p>In primo quidem capitulo ferebatur, in eo quod
dicit: Et in Spiritum sanctum Dominum ac vivificatorem,
ex Patre per Filium procedentem.</p>
<p><em>Reprehensio.</em> Quod Tarasius non recte sentiat, qui
Spiritum sanctum non ex Patre et Filio, secundum
Nicaeni symboli fidem, sed ex Patre per Filium procedentem
in suae credulitatis lectione profiteatur.</p>
<p><nobr><sub></sub></nobr> <em>Responsio.</em> Hoc dogma Tarasius non per se explanavit,
sed per doctrinam sanctorum Patrum confessus
est: quorum capitula pro vestro nimio amore, quod
[<em>Pro</em> quem. <em>Hard.</em>] erga vestram praeerectissimam a
Deo protectam regalem excellentiam gerimus, breviter
exaramus: scilicet sancti Athanasii de apparitione
Domini in carne (<em>In sermone de humana natura
suscepta ab unigenito Verbo</em>), inter caetera. Et propter
hoc insufflat in facie apostolorum, dicens: <em>Accipite
Spiritum sanctum</em> <strong>(Joan. XX)</strong>, ut cognoscamus
quia de plenitudine deitatis est qui dabatur Spiritus
discipulis. <em>In Christo enim,</em> inquit, <em>habitat,</em> hoc est
in carne ejus, <em>omnis plenitudo deitatis corporaliter</em>
<strong>(Coloss. II)</strong>, sicut et evangelista Joannes dicit: <em>Nos
omnes ex plenitudine ejus accepimus</em> <strong>(Joan. I)</strong>. Corporali
enim specie sicut columba apparuit Spiritus sanctus
<strong>(Luc. III)</strong>, descendens et manens super eum. In
nobis etenim primitiae et pignus deitatis inhabitat,
in Christo autem omnis plenitudo deitatis. Et ne
<nobr><sub></sub></nobr> quis arbitretur quia quasi non habens ipse accipiebat:
ipse enim sibi desuper mittebat, sicut Deus, et
ipse sibi deorsum suscipiebat, sicut homo. Ab ipso
ergo in ipsum descendebat, ex deitate ejus in humanitatem
ejus. Et post plura: Manifestum est
quia per ipsum omnia fecit Pater, per ipsum ergo
eum suscitat, per ipsum eum sanctificat, et per ipsum
eum exaltat, et per ipsum vitam dat.</p>
<p>Item ejusdem sancti Athanasii de Virginitate, inter
caetera: Et in Spiritum sanctum, qui in Patre
et Filio existens, qui a Patre emittitur, et per Filium
datur.</p>
<p>Item de Histor. eccles., lib. VII, Eusebii Caesariensis,
post plura: Gregorii martyris et episcopi Neocaesareae
fides: Unus Deus Pater Verbi viventis, sapientiae
subsistentis, et virtutis suae, et figurae, perfectus
perfecti genitor, Pater Filii unigeniti. Unus
Dominus, solus ex solo Deo, figura et imago deitatis,
Verbum perpetrans, sapientia comprehendens omnia,
<nobr><sub></sub></nobr> et virtus qua tota creatura fieri potuit. Filius verus
veri, et invisibilis ex invisibili, et incorruptibilis ex
incorruptibili, et immortalis ex immortali, et sempiternus
ex sempiterno. Unus Spiritus sanctus, ex Deo
substantiam habens, et qui per Filium apparuit,
imago Filii perfecti, perfecta viventium causa, sanctitas
sanctificationis praestatrix, per quem Deus super
omnia et in omnibus cognoscitur, et caetera.
Et non solum historiographus iste hanc memorat
sancti Gregorii fidem, sed et maximus praedicator
sanctus Gregorius Nyssenus in sermone Graeco mirifice
atque splendide ea explanavit, qualiter, et a
quibus eidem sancto Gregorio disposita atque ostensa
et visa est.</p>
<p>Item sancti Hilarii ex lib. VIII de Fide <strong>(Lib. VIII
de Trinitate)</strong>, inter caetera: Cum Spiritus sanctus,
qui et Spiritus Christi et Spiritus Dei est, res naturae
esse demonstretur unius, quaero igitur quomodo
non ex natura unum sunt? A Patre procedit
Spiritus veritatis, a Filio mittitur, et a Filio accipit,
<nobr><sub></sub></nobr> sed omnia quae habet Pater, et Filius. Et idcirco qui
ab eo accipit, Dei Spiritus est, sed idem et Spiritus
Christi est. Et post pauca: Est enim in nobis
Spiritus Dei, sed et est in nobis Spiritus Christi,
et cum Spiritus Christi inest, inest Spiritus Dei. Ita
cum quod Dei est et Christi est, et cum quod Christi
est Dei est, non potest aliud quid diversum Christus
esse quam Deus est. Deus igitur Christus est, unum
cum Deo Christus: et illud evangelicum: <em>Ego et
Pater unum sumus,</em> etc. <strong>(Joan. X.)</strong></p>
<p>Item de epistola sancti Basilii ad Amphilochium
episcopum Iconii <strong>(Lib. I de Spiritu sancto ad Amphiloch.,
18)</strong>, inter caetera: Unum idem et Spiritum
sanctum, et ipsum in unitate dictum per unum Filium
uni Patri conjunctum, et per ipsum complens
superlaudabilem et beatam Trinitatem. Et post
pauca: Enimvero una Dei scientia est, ab uno
Spiritu per unum Filium in uno Patre. Et iterum:
Naturalis bonitas et secundum naturalem
<nobr><sub></sub></nobr> sanctificationem, et regalem dignitatem, ex Patre
per Unigenitum in Spiritu pertransit, etc.</p>
<p>Item sancti Ambrosii ex lib. I <strong>(cap. 3)</strong> de Spiritu
sancto, inter caetera: Vos autem baptizabimini
Spiritu sancto. Et post pauca: Unitas ergo operationis,
unitas praedicationis, quae non potest separari.
Quod si hoc loco separetur Spiritus ab operatione
Patris et Filii, quia dictum est, Ex Deo omnia,
et, Per Filium omnia, ergo et ibi, quia Apostolus de
Christo dixit. <em>Qui est super omnia Deus benedictus in
saecula</em> <strong>(Rom. IX)</strong>, non solum cum creaturis omnibus,
sed etiam Patri, quod dictu est nefas, praetulit; sed
absit. Non enim inter omnia Pater, non inter plebem
quamdam creaturarum suarum. Subter creatura omnis,
supra divinitas Patris, et Filii, et Spiritus sancti.
Illa servit, haec regnat; illa subjacet, ista dominatur,
etc.</p>
<p>Item sancti Gregorii Theologi de secundis epiphaniis
(<em>Orat. in sancta lumina</em>), inter caetera: Nobis
<nobr><sub></sub></nobr> autem unus Deus Pater, ex quo omnia, et unus Dominus
Jesus Christus, per quem omnia, et unus Spiritus
sanctus, in quo omnia. Hoc ipso autem quod
dicimus, Ex quo, et Per quem, et In quo, non naturam
secamus, neque enim praepositionum syllabae
mutatae naturae veritatem mutabunt, sed unius naturae
sui cujusque nominis proprietatem designat. Quod
manifestissime indicatur ex eo quod rursus in unum
revocatur ista ipsa diversitas; si quis tamen non transitorie
apud ipsum Apostolum legat illud quod scriptum
est, cum dixit: <em>Quia ex ipso, et per ipsum,
et in ipso omnia</em> <strong>(Rom. XI)</strong>, et addidit: <em>Ipsi gloria
in saecula saeculorum</em> <strong>(Ibid.)</strong>.</p>
<p>Item sancti Augustini ex sermone de Ascensione
Domini inter plura: Dedit in terra conspicuus,
et proximis proximus Spiritum sanctum, insufflando
in faciem eorum: et ab hac maxime charitate quae
in coelis est, de coelo misit Spiritum sanctum. Spiritum
sanctum accipe in terra, et diligis fratrem; accipe
<nobr><sub></sub></nobr> de coelo, et diligis Deum, quia et in terra quod
accepisti de coelo est. In terra Christus dedit, sed de
coelo est qui dedit. Ille enim dedit qui de coelo descendit,
etc.</p>
<p>Ejusdem sancti Augustini de Pentecoste, inter
caetera: Desinant namque insipientes blandiri, nobisque
dicere: Quid accepturi sumus, cum vobis
accesserimus, cum jam nos baptismum Christi habere
fateamini? Respondeamus eis: Habetis baptismum
Christi, venite ut habeatis et Spiritum Christi.
Timete quod scriptum est: <em>Quisquis autem Spiritum
Christi non habet, hic non est ejus</em> <strong>(Rom. VIII)</strong>. Induistis
Christum forma sacramenti, induite imitatione
exempli.</p>
<p>Et ejusdem sancti Augustini lib. IV <strong>(cap. 10)</strong> de
Trinitate, inter caetera: Nec possumus dicere quod
Spiritus sanctus et a Filio non procedat: neque
enim frustra idem Spiritus et Patris et Filii Spiritus
dicitur. Neque video quid aliud significare voluerit,
<nobr><sub></sub></nobr> quod sufflans ait: <em>Accipite Spiritum sanctum</em> <strong>(Joan.
XX)</strong>. Neque enim flatus ille corporeus, cum sensu
corporaliter tangendi procedens ex corpore, substantia
Spiritus sancti fuit: sed demonstratio per congruam
significationem, non tantum a Patre, sed et
a Filio procedere Spiritum sanctum. Quis enim dementissimus
dixerit, alium fuisse Spiritum, quem
sufflans dedit, et alium, quem post ascensionem suam
misit? <em>Unus</em> enim <em>Spiritus est, Spiritus Dei, Spiritus
Patris et Filii, Spiritus sanctus qui operatur omnia in
omnibus,</em> etc. <strong>(I Cor. XII.)</strong></p>
<p>Item ejusdem sancti Augustini in lib. XV <strong>(cap. 26)</strong>
de Trinitate, inter caetera: De utroque autem procedere
sic docetur, quia ipse Filius ait: <em>De Patre
procedit</em> <strong>(Joan. XV)</strong>. Et cum resurrexisset a mortuis,
et apparuisset discipulis suis, <em>insufflavit et ait: Accipite
Spiritum sanctum</em> <strong>(Joan. XX)</strong>, ut etiam eum de
se procedere ostenderet. <em>Et ipse est virtus, quae de
illo exibat,</em> sicut legitur in Evangelio, <em>et sanabat omnes.</em>
<nobr><sub></sub></nobr> <strong>(Luc. VI.)</strong> Et post pauca: Hoc significans
Dominus Jesus, bis dedit Spiritum sanctum: semel in
terra, propter dilectionem proximi; et iterum de coelo,
propter dilectionem Dei.</p>
<p>Item de sententia sancti Cyrilli (<em>Anathematismo
nono</em>) inter caetera: Si quis eum, qui unus est,
Dominum Jesum Christum glorificatum esse a Spiritu
sancto tanquam aliena potentia, qua per eum
operari posset adversus immundos spiritus, et per eum
implesse divina signa, et non magis proprium ejus
esse Spiritum dicat, per quem signa operatus est,
anathema sit, etc.</p>
<p>Item ejusdem sancti Cyrilli ad Joannem Antiochenum,
inter caetera: <em>Ne transferas terminos aeternos,
quos posuerunt patres tui</em> <strong>(Deut. XVI)</strong>. Non enim erant
ipsi loquentes, sed Spiritus Dei et Patris, qui procedit
quidem ex ipso, non est autem a Filio alienus
secundum essentiae rationem. Et ad hoc nos sanctorum,
qui mysteria tradiderunt, dicta confirmant. In
Actibus enim apostolorum scriptum est: <em>Venientes
</em><nobr><sub></sub></nobr> <em>autem circa Mysiam, tentabant ire in Bithyniam, et
non eos permisit Spiritus Jesu</em> <strong>(Act. XVI)</strong>. Scribit etiam
et venerabilis Paulus: <em>Qui autem in carne sunt, Deo
placere non possunt. Vos autem non estis in carne, sed
in spiritu, si tamen Spiritus Dei habitat in vobis. Si
quis autem Spiritum Christi non habet, hic non est ejus,</em>
etc. <strong>(Rom. VIII)</strong>.</p>
<p>Item sancti Cyrilli de Spiritus cultura, ex libro
primo, inter caetera: Sicuti est Dei, et Patris,
simul et Filii substantialiter, ex utroque, videlicet
ex Patre per Filium, procedente Spiritu, et
reliqua.</p>
<p>Item ejusdem sancti Cyrilli ex libro acclamatorio
ad Theodosium imperatorem, inter caetera,
Itaque etsi dicetur ubicunque vivificare Pater,
operatur hoc omnino per Filium [in] Spiritu sancto,
etc.</p>
<p>Item ex epistola encyclica sive synodica sancti
Leonis papae ad Flavianum archiepiscopum Constantinopolitanum
<nobr><sub></sub></nobr> directa <strong>(Epist. 12)</strong>, inter caetera:
Ideo et clausis ad discipulos januis introivit <strong>(Joan.
XX)</strong>, et flatu suo dabat Spiritum sanctum, et donato
intelligentiae lumine, sanctarum Scripturarum occulta
pandebat, et reliqua.</p>
<p>Item ex sermone ejusdem sancti Leonis praecipui
doctoris de Pentecoste, inter caetera: Omnes ergo,
dilectissimi, qui in Dominum Jesum crediderant, infusum
sibi habebant Spiritum sanctum, et remittendorum
peccatorum etiam tunc apostoli acceperunt
potestatem, cum post resurrectionem suam Dominus
<em>insufflavit, et dixit: Accipite Spiritum sanctum;
quorum remiseritis peccata, remittuntur eis: et quorum
retinueritis, retenta sunt,</em> etc. <strong>(Joan. XX.)</strong></p>
<p>Unde et egregius praedicator atque mellifluus doctor
sanctus Gregorius papa in sancti Evangelii homilia
26, inter caetera inquit: <em>Cum venerit Paracletus,
quem ego mittam vobis a Patre</em> <strong>(Joan. XV)</strong>. Si
enim mitti solummodo incarnari deberet intelligi,
<nobr><sub></sub></nobr> sanctus procul dubio Spiritus nullo modo diceretur
mitti, qui nequaquam incarnatus est. Sed ejus missio
ipsa processio est, qua de Patre procedit et Filio.
Sicut itaque Spiritus mitti dicitur, quia procedit, ita
et Filius non incongrue mitti dicitur, quia generatur.
<em>Hoc cum dixisset, et insufflavit, et dixit eis: Accipite
Spiritum sanctum</em> <strong>(Joan. XX)</strong>. Quaerendum nobis est
quid est quod Spiritum sanctum Dominus noster
et semel dedit in terra consistens, et semel coelo praesidens.</p>
<p>Item ejusdem sancti Gregorii papae ex libro XXVII
super Job, inter caetera: De quo Joannes dicit:
<em>Omnia per ipsum facta sunt</em> <strong>(Joan. I)</strong>. Ita etiam os
dicitur, ac si oris nomine patenter diceretur Verbum,
sicut nos quoque pro verbis linguam dicere solemus,
ut cum Graecam vel Latinam linguam dicimus, Latina
vel Graeca verba monstremus. Os ergo Domini non
immerito ipsum accipimus, per quem nobis omnia
loquitur. Hinc est enim quod propheta ait: <em>Os enim
Domini locutum est haec,</em> etc. <strong>(Isa. LVIII.)</strong> Sed et
<nobr><sub></sub></nobr> sancta catholica et apostolica Ecclesia ab ipso sancto
Gregorio papa ordinem missarum, solemnitatum,
orationum suscipiens, plures nobis edidit orationes,
ubi Spiritum sanctum per Dominum nostrum Jesum
Christum infundi, atque illustrari, et confirmari nos
suppliciter petere docuit. Item sancti Sophronii,
cujus orthodoxa dogmata in sancta sexta synodo venerantur,
inter plurima: Omnia enim per unigenitum
Filium Pater in sancto fecit Spiritu, quae ut sapienti
providentia continet, ut Deus suis operibus praesidens,
etc.</p>
<br> <h4><center>IN EADEM ACTIONE. </center></h4>
<p>CAP. II.---<em>Reprehensio.</em> Utrum Theodorus archiepiscopus
Hierosolymorum recte sentiat, qui cum
Patrem sine principio penitus et sempiternum se
credere dixit, Filium, nescio sub qua ambage verborum,
non aliud principium quam Patrem agnoscentem,
et ex ipso subsistentiam habentem, professus
<nobr><sub></sub></nobr> sit.</p>
<p><em>Responsio.</em> Iste Theodorus patriarcha Hierosolymorum,
cum caeteris praecipuis patriarchis, videlicet
Cosma Alexandriae, et Theodoro alio Antiochiae, dudum
praedecessori nostro sanctae recordationis quondam
Paulo papae, miserunt propriam eorum rectae
fidei synodicam: in qua et de sacratissimis imaginibus
subtili narratione, qualiter una cum nostra
sancta catholica et apostolica universali Romana
Ecclesia ipsi caeteri Orientales orthodoxi episcopi et
Christianus populus sentiunt, et in earumdem sanctarum
imaginum veneratione sincero mentis affectu
ferventes in fide existunt, studuerunt intimandum.
Quam synodicam in Latino interpretatam eloquio
praedecessor noster quondam sanctissimus dominus
Stephanus papa in suo concilio, quod et ipse pro
sacris imaginibus una cum diversis episcopis in
partibus Franciae seu Italiae fecit, suscipientes ac
relegentes, placuerunt tam de diversis Francorum
<nobr><sub></sub></nobr> [<em>Edit. Rom.,</em> sanctorum] Patrum testimoniis, quam
de symbolo fidei, ubi facti sunt, dicentes: Si quis
alium terminum fidei, sive symbolum, aut doctrinam
habet praeter quod traditum est a sanctis magnis
et universalibus sex synodis, et confirmatum
est ab his sanctis Patribus qui in eis convenerunt,
et non adorat imaginem sive figuram Domini nostri
Jesu Christi, neque humanationem ejus confitetur,
sicut qui descendit et incarnatus est propter genus
humanum, talem impium anathematizamus, et alienum
extraneumque deputamus sanctae catholicae et
apostolicae Ecclesiae; et caetera quae longum est
enarrari. Et ideo praedictus Theodorus archiepiscopus
taliter professus est, sanctorum Patrum sequens
doctrinam, id est sancti Hilarii Pictavensis episcopi
ex libro I contra haeresim Arianorum, inter caetera.
Ita vero natum esse, ut semper fuisse manifestemus:
sicque in eo non innascibilitatis exceptio, sed
nativitatis aeternitas, quia et nativitas auctorem habeat,
<nobr><sub></sub></nobr> neque careat aeternitate divinitas, etc. Item
ejusdem sancti Hilarii ex libro XI de Fide, inter caetera:
A nobis bene intelligitur et creditur: nam
ipsa sermonum enuntiatione eum natum confitemur,
non tamen non natum praedicamus. Neque enim idipsum
est non natum atque nasci, quia illud ab
altero, hoc vero a nemine est; et aliud est sine
auctore semper esse aeternum, aliud quod Patri, id
est auctori, est coaeternum. Ubi enim Pater auctor
est, ibi et nativitas est. At vero ubi auctor aeternus
est, ibi et nativitatis aeternitas est. Quia sicut nativitas
ab auctore est, ita et ab aeterno auctore aeterna nativitas
est, etc.</p>
<p>Item sancti Gregorii, qui et Theologi, in sermone
de Epiphania (<em>Orat. in sancta lumina,</em> circa med.),
inter caetera: Pater ergo Pater est sine initio; non
enim est aliud aliquid unde Pater est. Filius Filius
est, sed non absque initio; de Patre enim est. Si
vero temporale spectas initium, et ipse sine initio
est. Creator namque est temporum, et non ipse
<nobr><sub></sub></nobr> initium sumit ex tempore. Spiritus sanctus vere
Spiritus sanctus est, procedens quidem ex Patre,
sed non et ipse Filius: non enim generatur, sed
procedit, etc.</p>
<p>Item ejusdem sancti Gregorii Theologi ex sermone
de Natali Domini infra (post medium), etc. Hoc est
ipse Sermo Dei, qui est ante saecula, qui est invisibilis,
et incomprehensibilis, et incorporeus: qui
est initium ab initio, qui est lux de luce, fons vitae
et immortalitatis, figura vera et expressa substantiae
Dei, signaculum veritatis, imago invisibilis Dei
Patris, etc.</p>
<p>Item ejusdem sancti Gregorii Theologi de Sermone
pacifico secundo <strong>(Orat. 2 de pace, circa med.)</strong>. Ego
autem deitatis principium introducens sine tempore,
et indivise, et immense, quique principium honorifico,
et quae de principio, qualiter, etc.</p>
<p>Item ejusdem sancti Gregorii Theologi de sermone
apologetico infra (<em>Orat. de dogmat. et constit. pet.,</em>
<nobr><sub></sub></nobr> circa med.), etc. Cujus enim erit Filius, si non
origo sua referatur ad Patrem. Ut sit ille qui genuit,
et iste sit qui est ex illo progenitus. Origo enim Patris
est, non exigui alicujus et indigni, sed deitatis
et bonitatis. Origo est [<em>pro</em> enim] Pater in Filio et
in Spiritu sancto, intelligitur et sentitur in illo, vel
ut in Filio Verbo, in hoc veluti Spiritu ad ipso procedente,
etc.</p>
<p>Item sancti Augustini de Genesi ad litteram, ex
libro primo infra, etc. Nam dicente Scriptura: <em>In
principio fecit Deus coelum et terram</em> <strong>(Gen. I)</strong>, intelligimus
autem [<em>pro</em> Patrem. <em>Hard.</em>] in Dei nomine, et
Filium in principii nomine, qui non Patri, sed per se
ipse creatae primitus, ac potissimum spiritali creaturae,
<nobr><sub></sub></nobr> et consequenter etiam universae creaturae,
principium est. Dicente autem Scriptura: <em>Et Spiritus
Dei ferebatur super aquas</em> <strong>(Ibid.)</strong>, completam commemorationem
Trinitatis agnoscimus, etc.</p>
<p>Item ejusdem sancti Augustini ex libro XXXVIII super
Joannem evangelistam, inter caetera: Filius enim
Patris est Filius, et Pater utique Filii Pater est. Sed
Deus de Deo Filius dicitur; lumen de lumine Filius
dicitur. Pater dicitur lumen, sed non de lumine;
dicitur Pater Deus, sed non de Deo. Si ergo Deus
de Deo, lumen de lumine principium est, quanto
facilius intelligitur principium lumen de quo lumen,
et Deus de quo Deus? Videtur itaque absurdum,
charissimi, ut dicamus Filium principium, et Patrem
principium non dicamus? Sed quid agamus, nunquid
duo erunt principia? Cavendum est hoc dicere. Quid
ergo Pater principium, et Filius principium, quomodo
non duo principia? quomodo dicimus Patrem
Deum, Filium Deum, et tamen dicimus non duos
deos. Nefas enim dicere duos deos. Nefas est enim
<nobr><sub></sub></nobr> dicere tres deos. Et post pauca: In eo quod
dicitur Spiritus Patris et Filii, non est quod dicam
tres; nisi et Patrem, et Filium, et Spiritum sanctum,
unum Deum, unum Omnipotentem: ergo unum principium,
etc.</p>
<p>Item ejusdem ex lib. VI <strong>(cap. 2)</strong> de sancta Trinitate,
inter caetera: Quomodo ergo Deus de Deo,
lumen de lumine? Non enim simul ambo Deus de
Deo, sed solus Filius de Deo, scilicet Patre: nec
ambo simul lumen de lumine, sed solus Filius de
lumine Patre, etc.</p>
<p>Item sancti Sophronii archiepiscopi Hierosolymorum
ex synodica ejus, quae oblata est in sancta sexta
synodo <strong>(Act. 11)</strong>, inter caetera: Credo igitur, beati,
secundum quod a principio credidi, in unum Deum
Patrem omnipotentem, sine principio penitus, et
sempiternum, omnium visibilium atque invisibilium
factorem. Et in unum Dominum Jesum Christum,
Filium Dei unigenitum, qui sempiterne et impassibiliter
<nobr><sub></sub></nobr> ex ipso natus est Deo et Patre, et non aliud
principium quam Patrem agnoscentem: sed nec
aliunde quam ex Patre ipsam subsistentiam habet:
lumen de lumine, consubstantialem, Deum verum de
Deo vero, consempiternum [<em>Edit. Rom.,</em> sempiternum].
Et in unum Spiritum sanctum, qui sempiterne
a Deo Patre procedit, et lumen et Deum ipsum
agnoscendum, etc.</p>
<br> <h4><center>IN SEXTA ACTIONE. </center></h4>
<p>CAP. III.---<em>Reprehensio.</em> Quod idem Tarasius non
recte Spiritum sanctum contribulem Patri et Filio
dixerit, cum sufficeret dicere coaeternum, consubstantialem,
ejusdemque essentiae et naturae.</p>
<p> <small>[Note: <nobr><sub></sub></nobr> Hoc loco numerus capitum non cohaeret, sed interrumpitur:
et certe ex ipsa responsione apparet
aliam praecessisse reprehensionem, cui hic respondetur:
reprehensioni vero hic propositae respondent
<nobr><sub></sub></nobr> verba quae habentur infra cap. 61. Item Sophronii
episcopi Hierosolymitani usque ad finem cap. Videntur
autem hic deesse capita undecim.]</small> <em>Responsio.</em> Item ipse sanctus Sophronius: Et
quoniam perjuravit. Oportebat enim illi mentientem
perjurare eum. Ex malorum electione melius erat
utiliora eligere, etc.</p>
<p>Item ex divo Augustino in praefatione in psalmum
<nobr><sub></sub></nobr> XXXI, inter caetera: Debemus nulla opera
proponere fidei, id est, ut ante fidem quisquam
dicatur bene operatus. Ea enim ipsa opera quae
dicuntur ante fidem, quamvis videantur hominibus
laudabilia, inania sunt: et ita mihi videntur esse,
ut magnae vires et cursus celerrimus praeter viam.
Nemo ergo computet bona opera sua ante fidem etc.</p>
<br> <h4><center>IN ACTIONE QUARTA. </center></h4>
<p>CAP. XV.---<em>Reprehensio.</em> Quod non propter eos
scriptum sit qui imagines adorare contemnunt, sicut
illi dicunt qui eas adorant, quod in psalmo legitur:
<em>Quanta malignatus est inimicus in sanctis tuis?</em>
<strong>(Psal. LXXIII.)</strong></p>
<p><nobr><sub></sub></nobr> <em>Responsio.</em> Veraciter propter haereticos haec dixerunt,
sicut beatus Augustinus in ejusdem psalmi explanatione
inquit: Quanta maligne operatus est
inimicus in sanctis tuis, in his quae sancta tua erant,
id est in templo, in sacerdotio, in illis omnibus sacramentis
quae illo tempore fuerunt, etc. Similiter
et nunc ampliora mala inimici sanctae catholicae et
apostolicae Ecclesiae malignantes adversus olitanam
orthodoxamque traditionem pro sacris imaginibus,
depositione ad nihilum redacti sunt.</p>
<p>Item sancti Gregorii Nazianzeni, qui et Theologi,
in sermone de philosopho Irone (<em>Orat. in laudem
Ironis,</em> circa med.), inter caetera: Quomodo enim
non gloriabantur? Quomodo enim, non polluerunt
templum sanctum superventionibus multimodis? Et
in omnibus malis principabatur quidem vir impius
et iniquus, et neque nomen Christianitatis circumferens,
etc.</p>
<br> <h4><center>IN ACTIONE QUINTA. </center></h4>
<p><nobr><sub></sub></nobr> CAP. ITEM XV.---<em>Reprehensio.</em> Quod epistola, quam
illi sancti Simeonis Stylitae dicunt, missa ad Justinianum
[Justinum] imperatorem, multum distet a
divinis Scripturis sive sanctorum Patrum documentis,
in eo quod ait praefato imperatori: Pro quibus
commemorantes referimus divinis vestris auribus;
sive in eo quod idem imperator misericordia uti
prohibuerit.</p>
<p><em>Responsio.</em> Sanctus quippe Ambrosius scribens ad
Gratianum imperatorem librum orthodoxae fidei,
nunquid peccavit quia dixit ei, Sancte imperator?
Et quid extra dixit iste, scribens ad Christianissimum
Justinianum [Justinum] imperatorem pro zelo fidei
suae, divinis auribus, exprimens? Et ideo divinis
auribus, quia per divinos sermones audit, et fideliter
atque orthodoxe eos observat, recte divinas aures,
videlicet auditum divinum habere monstratur. De
misericordia vero uti prohibente, non ita est, sed
petens morari neque ad modicum, sed fieri decentem
<nobr><sub></sub></nobr> vindictam sanctus ille poposcit: nam non sine misericordia,
ut superius fati sunt, verum etiam tantum
amorem erga imagines sanctorum habere videbatur,
ut impios illos anathematis jacularet ictibus. Quod
agnitum habere vestram a Deo inspiratam excellentiam
magnopere credimus, ubi sanctus Gregorius in
Dialogis suis meminit de beato Bonifacio, qualiter
miserum illum, qui cum simia veniens cymbala percussit,
sermone suo cum moerore ad mortem jaculavit.
Unde et post pauca sanctus Gregorius <strong>(Lib. I,
c. 9)</strong>, inquit: Metuenda ergo tanto est ira justorum,
quanto et constat quia in eorum cordibus ille praesens
est qui ad inferendam ultionem, quam voluerit,
invalidus non est.</p>
<p>Item idem ipse sanctus Gregorius in explanationem
beati Job <strong>(Lib. XXXIV, c. 10)</strong>, ubi dum de fortibus
sanctae Ecclesiae praedicatoribus tractaret, adjunxit:
Unde ad prophetam de bonis doctoribus Dominus
dicit: <em>Devorabunt et subjicient lapidibus fundae</em>
<strong>(Zach. IX)</strong>. Sancti quippe doctores, qui ad virtutem
<nobr><sub></sub></nobr> et alios instruunt, hostes devorant, dum eos intra
corpus suum per vim conversionis immutant. Fortes
ex illa Ecclesia viri prodeunt, quibus quasi lapideis
ictibus iniquorum corda tundantur. Unde et Golias
immanissimus saxo fundae moritur <strong>(I Reg. XVII)</strong>, quia
angulari sanctae Ecclesiae lapide diabolica celsitudo
superatur.</p>
<br> <h4><center>IN EADEM ACTIONE. </center></h4>
<p>CAP. XVII.---<em>Reprehensio.</em> De eo quod omnibus
haereticis Samaritanos deteriores, et Samaritanis
eos deteriores dicunt qui imagines destruunt, cum
parentes eorum secundum eorum opinionem omnibus
haereticis deteriores fuerint, qui utrique imagines
destruxerunt.</p>
<p><em>Responsio.</em> Et in his mellifluus doctor beatus Gregorius
Theologus in sermone de Natali Domini,
inter caetera, inquit: Offenderis carne; hoc et
Judaei. Si et Samaritanum vocabis, et ut reliqua
<nobr><sub></sub></nobr> sileam, non credis deitati; hoc neque daemones.
O et Judaeis infidelior tu, et daemonibus deterior,
etc.</p>
<p>Item ex edicto Justiniani imperatoris inter caetera:
Sed neque Theodorus Mopsuestenus, qui et
Judaeos et Hellinas [<em>Id est</em> Graecos, <em>M.; id est</em> gentiles
et paganos, <em>H.</em>] superavit in sua impietate, etc.
Item sancti Gregorii papae in explanatione beati
Job, de libro XIV, inter caetera: <em>Sicut qui mel multum
comedit, non est ei bonum: sic qui scrutator est
majestatis, opprimitur a gloria</em> <strong>(Prov. XXV)</strong>, et infra:
Gloria invisibilis conditoris, quae moderate
inquisita nos erigit, ultra vires perscrutata premit.
Unde et haeretici, quanto de sublimi intelligentia
amplius repleri ambiunt, tanto amplius inanescunt.
Immoderatis namque auribus cognitionis supernae
scientiam quo plus appetunt, plus amittunt. At contra
ii qui in sancta Ecclesia veraciter sunt humiles
et veraciter docti, norunt de secretis coelestibus et
quaedam considerata intelligere, et quaedam non
<nobr><sub></sub></nobr> intellecta venerari: ut et quae intelligunt veneranter
teneant, et quae necdum intelligunt humiliter exspectent.
Quam praesumptionis audaciam bene praedicator
egregius refrenat, dicens: <em>Non plus sapere
quam oportet sapere, sed sapere ad sobrietatem.</em>
<strong>(Rom. XII.)</strong></p>
<p>Et ideo praedecessores eorum plus quam oportet
sapere se extollentes, et novitate imponere molientes,
haeretici deteriores effecti, ad nihilum redacti
sunt.</p>
<br> <h4><center>IN EADEM ACTIONE. </center></h4>
<p>CAP. XVIII.---<em>Reprehensio.</em> Quod nulla Evangelii
lectio tradat Jesum ad Abagarum imaginem misisse,
ut illi dicunt.</p>
<p><em>Responsio.</em> Praedecessor noster sancte recordationis
dominus Stephanus quondam sanctissimus
papa, in supradicto concilio praesidens, inter plurima
veridica testimonia per semetipsum asserens,
<nobr><sub></sub></nobr> docuit ita: Sed nec illud est praetereundum quod
relatione fidelium de partibus Orientis advenientium
saepe cognovimus. In quibus licet Evangelium silet,
tamen nequaquam in omnibus incredibile fidei meritum,
et hoc affirmante de ipso evangelista: <em>Multa
quidem et alia signa fecit Jesus, quae non sunt scripta
in libro hoc</em> <strong>(Joan. XX)</strong>. Denique fertur ab asserentibus
<strong>(Euseb. lib. I, c. 13)</strong> quod Redemptor humani
generis, appropinquante die passionis, cuidam regi
Edessenae civitatis, desideranti corporaliter illum
cernere, et ut persecutiones Judaeorum fugeret ad
illum convocare, ut auditas miraculorum opiniones,
et sanitatum curationes illi et populo suo impertiret,
respondisset: Quod si faciem meam corporaliter
cernere cupis, en tibi vultus mei speciem transformatam
in linteo dirigo, per quam et desiderii tui
fervorem refrigeres, et quod de me audisti, impossibile
nequaquam fieri existimes. Postquam tamen
complevero ea quae de me scripta sunt, dirigam tibi
<nobr><sub></sub></nobr> unum de discipulis meis, qui tibi et populo tuo
sanitates impertiat, et ad sublimitatem fidei vos perducat,
etc.</p>
<p>Item ex synodica trium patriarcharum, videlicet
Cosmae Alexandriae, Theodori Antiochiae, et Theodori
Hierosolymae, quae in praedicto concilio relecta, ab
omnibus fideliter honorata venerabiliter suscepta
est: ubi post multa sanctorum Patrum testimonia,
Theodorus patriarcha Hierosolymorum inquit: Restat
mihi tempus enarrandi de Abagaro Edesseno,
et alia aut similia sanctorum Patrum, quae et vos
melius cognoscitis. Persevera, sanctissime Pater,
persevera in eadem bona fide, corroboratus super
petram fidei, sicut deiloqua vox affata est apostolum
Petrum: <em>Tu es Petrus, et super hanc petram aedificabo
Ecclesiam meam; et portae inferi non praevalebunt
adversus eam</em> <strong>(Matth. XVI)</strong>. Vere non praevalebunt
ei in saeculum saeculi. Cognitum facimus tibi sanctissimo
domino ego humilis Theodorus patriarcha
<nobr><sub></sub></nobr> Hierosolymorum, et hi qui nobiscum sunt, Cosmas
patriarcha Alexandriae, et Theodorus patriarcha Antiochiae:
idipsum intelligimus et credimus, sicut et
vestrae sanctitati patet, etc.</p>
<br> <h4><center>IN EADEM ACTIONE. </center></h4>
<p>CAP. XIX.---<em>Reprehensio.</em> Quod nec illud ad hanc
pertineat, ut illi dicunt, quod scriptum est: <em>Quoniam
non est jam propheta, et nos non cognoscet amplius</em>
<strong>(Psalm. LXXIII)</strong>.</p>
<p><em>Responsio.</em> Pro haereticis illis, qui in pseudosyllogo
sub Constantino quondam haeretico imperatore gloriantes
se aliquid sapere et intelligere, nescientes
talia, ipsi psalmifice dixerunt. Coaequantes eos Judaeis,
de quibus beatus Augustinus in eodem psalmo
explanavit, dicens: Ecce isti Judaei, qui se dicunt
non agnosci adhuc; et post pauca: Jam signa
tua non vides, jam non est propheta, et dicis: Et
nos non cognoscet adhuc, quia vos non agnoscitis
adhuc. Jam non est propheta, et nos non cognoscet
<nobr><sub></sub></nobr> adhuc: usquequo Deus, exprobravit inimicus? Similiter
et ipsi haeretici: usquequo princeps eorum,
videlicet Constantinus haeresiarcha, exprobratus
est, non intellexerunt, et ideo redacti sunt ad nihilum.</p>
<br> <h4><center>IN ACTIONE SEXTA. </center></h4>
<p>CAP. XX.---<em>Reprehensio.</em> Quomodo intelligendum
est quod in Canticis canticorum scribitur: <em>Ostende
mihi faciem tuam: auditam fac mihi vocem tuam,
quoniam vox tua suavis est, et facies tua speciosa</em>
<strong>(Cant. II)</strong>; quod quidem capitulum illi impudentissime
ad imaginum visionem protulerunt.</p>
<p><em>Responsio.</em> Recte illud protulerunt, quia visio sacrarum
imaginum ad speciosam formam Domini et
Salvatoris nostri Jesu Christi secundum carnem,
sanctaeque ejus genitricis, et sanctorum pertinet. In
persona enim Christi et Ecclesiae diversa sanctorum
Patrum opuscula in Cantica canticorum explanata
sunt: et si, quomodo intelligendum est, scire velint,
<nobr><sub></sub></nobr> sancti Epiphanii episcopi Cypri proferimus expositionem,
in qua inter multa diversa inquit:
<em>Ostende mihi faciem tuam, et auditam fac mihi vocem
tuam;</em> hoc est, per legem et prophetas non mihi
loquaris, sed temetipsum totum mihi demonstra:
sicut et Moyses tali desiderio comprehensus, fiducialiter
dicebat ad Deum: <em>Ostende mihi teipsum, ut te videam</em>
<strong>(Exod. XXXV)</strong>. Sed tunc equidem dixit Moysi:
<em>Nullus videbit faciem meam, et vivet.</em> Sponsae autem
suae volens semetipsum ostendere, incarnatus ei se
induto corpore demonstravit, per virtutis modum,
per sustentationem et innocentiam, tradens ei pietatis
aspectum. Ostendit igitur ei faciem suam conceptus
in Dei genitrice virgine <strong>(Matth. V)</strong>, et audire
eam fecit vocem suam, cum doceret in Oliveti
monte discipulos, et rursus dum per eos in universum
orbem terrarum praedicationis dogmata destinasset.
<em>Quoniam vox tua suavis, et facies tua speciosa</em>
<strong>(Cant. II)</strong>. Vox ejus vere suavis est, quae dicit: <em>Venite,
benedicti Patris mei,</em> etc. <strong>(Matth. XXV)</strong>. Vox
<nobr><sub></sub></nobr> tua suavis, hoc est quae caecos videre fecit, cum diceret:
<em>Secundum fidem vestram fiat vobis</em> <strong>(Matth. IX)</strong>.
Vox tua suavis, id est dicendo: <em>Venite ad me omnes
qui laboratis,</em> etc. <strong>(Matth. XI)</strong>. Vox tua suavis est dicens
paralytico: <em>Surge, tolle grabatum tuum, et ambula</em>
<strong>(Marc. II)</strong>. Vox suavis est, dicens: <em>Confide, fili,
remittuntur peccata tua</em> <strong>(Matth. IX)</strong>. Vox tua suavis
est, dicens: <em>Confide, filia, fides tua te salvam fecit;
vade in pace</em> <strong>(Luc. VII)</strong>. Et alia plura quae per ordinem
exarare longum est.</p>
<br> <h4><center>IN ACTIONE SEXTA.
<em>In tomo primo.</em> </center></h4>
<p>CAP. XXI.---<em>Reprehensio.</em> Quod non ad adorandas
imagines pertineat quod scriptum: <em>Creavit Deus hominem
ad imaginem et similitudinem suam.</em></p>
<p><em>Responsio.</em> Si sic intelligunt, quod <em>creavit Deus hominem
ad imaginem et ad similitudinem suam</em> <strong>(Gen. I)</strong>,
quia propter adorandas imagines explanavit hoc
<nobr><sub></sub></nobr> Tarasius patriarcha, de intellectu habere nihil quidpiam
videntur, ut scriptum est, et intelligere non
potuerunt. Tarasius namque patriarcha dum concilio
haereticorum renueret, et exprobraret quod in eorum
obscuritate contra sacrarum imaginum stabilitatem
dicere ausi sunt: Quatenus propriae manus opus
plasmator Deus videns perire, etc. Idcirco hoc dixit
sensu, quoniam quidem terrigena imaginem Dei honoratur,
etc. Et post pauca: Imaginum facturae,
et deliberatione vacua saevissime gloriari per eos
facta, et variis sermonibus eorum mentem consuentes,
Ecclesiam Dei ut errantem judicant, etc.</p>
<p>Nam creavit Deus hominem ad imaginem et similitudinem
suam. Beatus Augustinus in lib. V, ex eo
quod in Genesi sexto die factum legitur, inter caetera
inquit: Et modo attendite: in poena sua constitutus
est homo, et quantum valent reliquiae imaginis
Dei, quae in illo remanserunt. Obtrivit ipsam imaginem
per peccatum, et ipsa reformatur per gratiam,
<nobr><sub></sub></nobr> per quae [<em>Edit. Rom.,</em> quae per] libidinem obsolefacta
est. Quomodo enim nummus, si confricetur ad
terram, perdit imaginem imperatoris, sic mens hominis,
si confricetur libidinibus terrenis, amittit
imaginem Dei. Venit autem monetarius Christus,
qui repercutiat nummos. Et quomodo repercutit
nummos? Donando peccata ex gratia: et ostendet
tibi, quia Deus quaerit imaginem suam. Nam quando
illi de tributo Caesaris dictum est: <em>Licet tributum dare
Caesari</em> <strong>(Matth. XXII; Marc. XII)</strong>? Tentabant enim eum,
ut si diceret, Non detur, calumniarentur illi per exactores
tributi: Ecce qui docet ut non demus tributum;
si autem diceret, Detur: Ecce qui maledixit
Jerusalem: fecit illam tributariam. Quid ergo ipse
dixit, et quid admonuit? <em>Quid me tentatis, hypocritae?
Afferte mihi nummum: et obtulerunt illi. Et ait: Cujus
habet imaginem et inscriptionem? Responderunt:
Caesaris. Tunc ait: Reddite ergo Caesari quae Caesaris
sunt, et Deo quae Dei sunt</em> <strong>(Ibid.)</strong>; id est, si Caesar
quaerit imaginem in nummo, Deus non quaerit imaginem
<nobr><sub></sub></nobr> in homine? etc. Item sancti Severiani Gabalanensis
episcopi de homilia quae in sabbato dicta
est, <em>Ad imaginem et similitudinem</em> <strong>(Gen. VIII)</strong>, inter
caetera: Et sicut nos, si non adest imperator, honoramus
imaginem imperatoris, sic et creatura et
non videns invisibilem qui ad imaginem factus est
honorabat, etc.</p>
<br> <h4><center>IN ACTIONE QUARTA. </center></h4>
<p>CAP. XXII.---<em>Reprehensio.</em> Quomodo intelligendum
sit quod scriptum est: <em>Abraham adoravit populum
terrae filios Heth</em> <strong>(Gen. XXIII)</strong>, sive quod Moyses Jetro
legitur adorasse: quibus exemplis ii qui propter
adorandas imagines synodos faciunt, suum errorem
fulcire affectant: et quia nec Jacob Pharaonem, nec
Daniel Nabuchodonosor regem, ut illi dicunt, uspiam
leguntur adorasse.</p>
<p><em>Responsio.</em> Beatus Augustinus in psalmum XLVI nos
docuit, dicens: Dominus Deus noster fidem, in qua
<nobr><sub></sub></nobr> vivimus per libros suos [<em>Edit. Rom.,</em> sanctos], Scripturas
sanctas, multipliciter nobis varieque diffundit,
sacramenta quidem verborum varians, fidem tamen
unam commendans. Una enim eademque res
ideo multis modis dicitur, ut modus ipse dicendi
propter fastidium varietur, sed propter concordiam
una fides teneatur, etc. Item ejusdem beati Augustini
de filio Abraham ducto ad sacrificium, inter
caetera: Duo illi servi dimissi, et non perducti ad
locum sacrificii, Judaeos significabant: asina illa nescio
quid Judaeorum significabat. Nolite mirari, quia
toties una res potest multis modis significari, etc.</p>
<br> <h4><center>IN EADEM ACTIONE. </center></h4>
<p>CAP. XXIII.---<em>Reprehensio.</em> Quod non ad adorationem
imaginum pertineat, nec in nostris codicibus,
qui ex Hebraica veritate translati sunt, inveniatur
quod illi in sua synodo dicunt: Jacob suscipiens a
filiis suis vestem talarem tabefactam Joseph, osculatus
<nobr><sub></sub></nobr> est cum lacrymis, et propriis oculis imposuit.</p>
<p><em>Responsio.</em> Sancti Gregorii Theologi de sermone
pacifico tertio <strong>(Orat. 2 de pace)</strong>, inter caetera: Pax
amica, quae ab omnibus quidem laudatur bonum, a
paucis vero conservatum, ubi aliquando reliquisti
nos tantum jam tempus, et quando reverteris ad nos?
Et praesentem amplector, et recedentem invocabo
multis lamentationibus et lacrymis, quibus neque
Jacob Joseph illum patriarcham a fratribus venditum
<strong>(Gen. XXXVI)</strong>, a bestia autem raptum, ut sperabat:
<small>[Note: <nobr><sub></sub></nobr> Locus obscurus.]</small> neque David Jonatham suum amicum, aut filium
Abessalon postmodum: quorum unus visceribus
paternis laceratus. Fera rapuit, clamabat, Joseph,
fera pessima et immansueta: et pueri vestem tabefactam
appositam, sicuti pueri carnes osculabatur,
etc. Unde et in multorum Patrum opusculis de diversis
historiis asserta leguntur. In libro enim tertio
sancti Ambrosii ad Gratianum imperatorem <strong>(Cap. 3)</strong>
ita inter caetera invenitur: Neque ad praejudicium
trahas quia non moritur Gabriel, non moritur Raphael,
<nobr><sub></sub></nobr> non moritur Uriel. Ecce et in nostris codicibus,
qui ex Hebraica veritate translati sunt, nequaquam
invenitur Uriel scriptum.</p>
<p>Item in ejusdem sancti Ambrosii libro secundo de
Spiritu sancto <strong>(Cap. 7)</strong>, inter caetera: Esdra nos
docuit, dicens in tertio libro. Similiter nec in nostris
codicibus, qui ex Hebraica veritate translati sunt, susceptus
est tertius liber Esdrae, nisi tantummodo duo.
Sed et sanctus Gregorius egregius papa in epistola
sua Theoctistae patriciae missa <strong>(Lib. IX, epistola 39)</strong>,
inter caetera inquit: Quantae autem virtutis praecursor
nostri Redemptoris fuit, novimus, qui per
sacrum eloquium non solum plus quam propheta,
sed etiam angelus vocatur; sed tamen, sicut mortis
ejus historia testatur, post mortem a persecutoribus
corpus ejus incensum est. Et nos legimus in sancto
Evangelio <strong>(Matth. XIV)</strong>, corpus ejusdem sancti
Joannis Baptistae a discipulis suis sepultum esse: et
beatus Gregorius dicit per historiam, ejusdem sancti
<nobr><sub></sub></nobr> Joannis Baptistae corpus incensum esse. Et ideo, ut
diximus, sanctorum dicta nequaquam respuuntur,
quia sacram totam divinam Scripturam quis aliquando
comprehendere valebit?</p>
<br> <h4><center>IN EADEM ACTIONE. </center></h4>
<p>CAP. XXIV.---<em>Reprehensio.</em> De eo quod indocte et
inordinate dicunt: Si calumniaris me quoniam ut
Deum adoro lignum crucis, cur non calumniaris Jacob
adorantem summitatem virgae Joseph? Sed manifestum
est quoniam non lignum videns adoravit, sed
per lignum Joseph, sicut et nos per crucem Christum.</p>
<p><em>Responsio.</em> Ipsam namque virgam, videlicet sceptrum,
fideliter atque pulchre in typo crucis explanavit
beatus Augustinus in psalmo XXXVII, inter caetera
dicens: Imo jam in nomine Christi evenire gaudeamus.
Jam tenentes sceptrum subduntur ligno
crucis: jam fit quod praedictum est: <em>Adorabunt eum
omnes reges terrae; omnes gentes servient illi</em> <strong>(Psal.
<nobr><sub></sub></nobr> LXXI)</strong>. Jam in frontibus regum pretiosius est signum
crucis quam gemma diadematis.</p>
<br> <h4><center>IN EADEM ACTIONE.
<em>Et repertum [repetitum] est in actione septima.</em> </center></h4>
<p>CAP. XXV.---<em>Reprehensio.</em> Non pertinere ad imaginum
adorationem, ut illi dicunt, quod scriptum
est: <em>Jacob Pharaonem benedixit.</em></p>
<p><em>Responsio.</em> Semper benedicere nos docet sancta
Scriptura: <em>Benedicite, et nolite maledicere</em> <strong>(Rom.
XII)</strong>. Item: <em>Benedicite omnia opera Domini Domino</em>
<strong>(Daniel III)</strong>, docemur: et rursus prostrati in oratione
spiritaliter ante Sancta sanctorum psalmifice dicimus:
<em>Benedicat nos Deus Deus noster, benedicat nos
Deus, et metuant eum omnes fines terrae.</em> Quapropter
si de divinae Scripturae benedictionibus exarare volumus,
antequam sermo, ut opinamur, chartae cessabunt.
<nobr><sub></sub></nobr> Tamen unum vobis sancti Augustini addimus
testimonium de ipso Jacob luctante cum angelo, ubi
inter caetera inquit: <em>Non dimittam te, nisi benedixeris
mihi</em> <strong>(Psal. LXVI)</strong>. Quia per carnem nos prius benedicit
Dominus, norunt fideles, quid accipiunt, quia per
carnem benedicuntur: sciunt quia non essent benedicti,
nisi caro illa crucifixa daretur pro saeculi vita.</p>
<br> <h4><center>IN ACTIONE QUINTA. </center></h4>
<p>CAP. XXVI.---<em>Reprehensio.</em> Quod vana sit spes
eorum qui salutem suam in imaginibus ponunt, dicentes:
Sicut Israeliticus populus serpentis aenei
inspectione servatus est, sic nos sanctorum effigies
aspicientes salvabimur.</p>
<p><em>Responsio.</em> Antea jam hoc in praedictis sacris conciliis
praedecessorum meorum sanctissimorum pontificum
explanatum est, dicentibus etiam hoc sanctissimis
Patribus. Addendum est ad incredulorum satisfactionem
et directionem Francicam, quid Deus
<nobr><sub></sub></nobr> famulo suo Moysi praeceperit, dicens: in libro enim
Numeri ita legitur contra pestem quae eis irruerat:
<em>Fac serpentem, et pone eum pro signo: qui percussus
aspexerit eum, vivet. Fecit ergo Moyses serpentem
aeneum, et posuit pro signo: quem cum percussi aspicerent,
sanabantur</em> <strong>(Num. XXI)</strong>. O insania frementium
contra fidem et religionem Christianam, ut asserant
non colere aut venerari imagines, in quibus figurae
sunt Salvatoris, ejus genitricis, vel sanctorum, quorum
virtute subsistit orbis, atque potitur humanum
genus salutem. Aenei serpentis inspectione credimus
Israeliticum populum a calamitate injecta liberari,
Christi Dei nostri et sanctorum effigies aspicientes atque
venerantes dubitamus salvari? Absit talium nefariae
temeritatis cedere amentiae: Patrum priscas
sequamur traditiones, et ab eorum doctrina nulla
declinemus ratione. Possumus enim ita tenentes,
quemadmodum nostri praedecessores atque patres,
eorum plenam gratiam obtinere.</p>
<p>Item beati Augustini de eo quod apparuit Deus, de
<nobr><sub></sub></nobr> virga et manu colorata, et aqua in sanguinem versa:
<em>Sicut Moyses exaltavit serpentem in eremo, ita
exaltari oportet Filium hominis, ut omnis qui credit
in eum non pereat, sed habeat vitam aeternam</em> <strong>(Joan.
III)</strong>; hoc est, quicunque percussus fuerit a serpentibus
peccatorum, Christum intueatur, et habebit sanitatem
in remissionem peccatorum.</p>
<p>Item ejusdem sancti Augustini super Joannem evangelistam
de eodem sermonem homilia <strong>(Tract. XII)</strong>, inter
caetera: Interim modo fratres, ut a peccato sanemur,
Christum crucifixum intueamur: quia <em>sicut Moyses,</em>
inquit, <em>exaltavit serpentem in eremo,</em> usque in eo
ubi dicit: <em>Sed habeat vitam aeternam;</em> et post pauca:
Hic autem ait: <em>Ut habeat vitam aeternam.</em> Hoc enim
interest inter figuram sive imaginem, et rem ipsam:
figura praestabat vitam temporalem, res ipsa, cujus
illa figura erat, praestabat vitam aeternam, et caetera.</p>
<p>Item ejusdem sancti Augustini libro tertio de Trinitate
<strong>(cap. 10)</strong>, inter caetera: Nam sicut unctio
<nobr><sub></sub></nobr> lapidis Christum in carne, in qua unctus est oleo
exsultationis prae participibus suis, ita virga Moysis
conversa in serpentem, ipsum Christum factum
obedientem usque ad mortem crucis. Unde ait:
<em>Sicut exaltavit Moyses serpentem in eremo, sic oportet
exaltari Filium hominis, ut omnis qui credit in ipsum,
non pereat, sed habeat vitam aeternam</em> <strong>(Joan. III)</strong>.
Sicut intuentes illum serpentem exaltatum in eremo,
serpentum morsibus non peribant. Vetus enim homo
noster confixus est cruci cum illo. Per serpentem
enim mors intelligitur, quae facta est a serpente in
paradiso, modo locutionis per efficientem id quod
efficitur demonstrante. Ergo virga in serpentem,
Christus in mortem, et serpens rursus in virgam,
Christus in resurrectionem, totus cum corpore suo,
quod est Ecclesia, etc.</p>
<p>Item sancti Severiani episcopi Gabalanensis in
<nobr><sub></sub></nobr> sermone sanctae crucis, inter caetera: Putas non
erat justum dici: Si quis vestrum morsus fuerit,
respiciat in coelum sursum ad Deum, et salvabitur?
Ut enim et attendi coelo relinquat, non potuit dicere:
Si quis morsus fuerit, aspiciat lucernam luminis, et
salvabitur? aut aspiciat ad mensam propositionis
sanctorum panum, et salvabitur? aut ad altare, aut
ad velum, aut in arcam, aut in imaginem cherubim,
aut in propitiatorium? Sed nihil horum ad medium
adduxit legislator magnus, sed solam fixit crucis
imaginem, et hanc per maledictum serpentem. Dic
mihi ut fidelis famulus: Quod interdicis, facis?
quod abrenuntias, aedificas? Qui dicis, Non facias
sculptile, et fusilem sculpis serpentem? Sed illam
quidem legem posui, ut materias abscindam impietatis,
et populum hunc eruam omni idolorum
cultura: nunc autem effundo serpentem, ut praefigurem
imagine Salvatoris dispensationem, praeplanans
cursum apostolorum, etc.</p>
<br> <h4><center>IN ACTIONE QUINTA.
<em>Et repertum est in quarta.</em> </center></h4><nobr><sub></sub></nobr> 
<p>CAP. XXVII.---<em>Reprehensio.</em> Importuna et deliramento
plena dictio Leonis Phoceae episcopi, qui in
eo quod ad imaginum adorationem conversus est,
sibi versiculum Psalmistae accommodat, dicentis:
<em>Convertisti planctum meum in gaudium mihi;
conscidisti saccum meum, et circumdedisti me laetitia</em>
<strong>(Psal. XIX)</strong>.</p>
<p><em>Responsio.</em> Omni homini Christiano licet cum Psalmista
orare, ut quando a tenebris in lucem per gratiam
venerit Christi, juste dicat: <em>Convertisti planctum
meum in gaudium mihi</em> <strong>(Ibid.)</strong>; quia quando erutus
est ab haeresi, tunc scissus est saccus ejus. Quando
vero rectae fidei cognovit veritatem, tunc ab orthodoxis
sanctae catholicae Ecclesiae circumdatus est
laetitia. De hoc ipso sanctus Augustinus in ejusdem
psalmi explanatione (in principio) similiter inquit:
Conscidisti lamentum [velamentum] peccatorum
<nobr><sub></sub></nobr> meorum, tristitiam mortalitatis meae, et cinxisti me
stola prima, immortali laetitia. Et iterum: Ut
non plangat, sed cantet tibi, non humilitas, sed
gloria mea: quia jam ex humilitate exaltasti me, et
non compungar conscientia peccati, timore mortis,
timore judicii, et caetera.</p>
<br> <h4><center>IN ACTIONE SEXTA.
<em>In tomi primi fine.</em> </center></h4>
<p>CAP. XXVIII.---<em>Reprehensio.</em> Quod non pertineat ad
imaginum adorationem contemnentes illud quod
Psalmographus cecinit: <em>Vana locuti sunt unusquisque
ad proximum suum, labia dolosa in corde, et corde
locuti sunt mala</em> <strong>(Psal. XI)</strong>.</p>
<p><em>Responsio.</em> Non ita est, ut illi contempsissent quod
Psalmographus cecinit: <em>Vana locuti sunt,</em> etc.; sed
contemnentes deliramenta haereticorum in perversa
facie ipsorum, cum Psalmographo cecinerunt de illis:
<em>Vana locuti sunt unusquisque ad proximum suum,</em>
<nobr><sub></sub></nobr> et quod sequitur. Beati Augustini in ejusdem psalmi
explanatione, inter caetera: Veritas una est, qua
illustrantur anima sanctae. Sed quoniam multae sunt
animae, in ipsis multae veritates dici possunt, sicut
ab una facie multae in speculis imagines apparent.
Et post pauca: Superbi hypocritae significantur,
in sermone suo spem ponentes ad decipiendos homines,
sed Deo non subditi.</p>
<br> <h4><center>IN ACTIONE SECUNDA. </center></h4>
<p>CAP. XXIX.---<em>Reprehensio.</em> Quomodo intelligendum
est quod Psalmographus cecinit: <em>Misericordia et
veritas obviaverunt sibi, justitia et pax complexae
sunt se</em> <strong>(Psal. LXXXIV)</strong>; quod temere aut adulatorie
a Joanne presbytero et legato Orientalium in participatione
beati papae Adriani et Tarasii dicitur esse
completum.</p>
<p><em>Responsio</em> Recte dictum est, quia Deus misertus
est Ecclesiae Constantinopolitanae, et obviavit veritati
<nobr><sub></sub></nobr> sanctae catholicae et apostolicae Romanae Ecclesiae,
quae semper justitiam tenuit, ut scriptum est:
<br>Justitiae sedes, fidei domus, aula pudoris.<br>Quam justitiam, fidem atque pudorem, ut confessa
est, ecclesia Constantinopolitana amplectens, quando
ab errore conversa est, fecit pacem: quia tantummodo
ipsa sola sedes Constantinopolitana resistebat
olitanae orthodoxae fidei. Nam sedes Alexandrina,
seu Antiochena et Hierosolymitana semper nobiscum
tenuerunt priscam traditionem, scilicet orthodoxam
fidem, ut apud nos synodica earum pro sacrarum
imaginum stabilitate habere monstratur. Beati
Augustini in ejusdem psalmi explanatione inter
caetera: Quia justitia et pax se osculantur, non
litigant. Tu quare litigas cum justitia? Ecce justitia
dicit tibi: Ne fureris, et non audis: Ne adulteres,
et non vis audire: Non facias alteri quod tu pati non
vis: Non dicas alteri quod tibi dici non vis; inimicus
es amicae meae, dicit tibi pax, quid me quaeris?
<nobr><sub></sub></nobr> Amica sum justitiae. Quemcunque invenero inimicum
amicae meae, non ad illum accedo. Vis ergo
venire ad pacem? fac justitiam. Ideo alius psalmus
dicit tibi: <em>Declina a malo et fac bonum</em> <strong>(Psal.
XXXVI)</strong>, hoc est ama justitiam; et cum declinaveris
a malo, et feceris bonum, quaere pacem, et
sequere eam, etc.</p>
<br> <h4><center>IN ACTIONE QUARTA. </center></h4>
<p>CAP. XXX.---<em>Reprehensio.</em> Quod non ad adorationem
imaginum pertineat, ut illi dicunt, quod scriptum est:
<em>Exaltate Dominum Deum nostrum; et adorate scabellum
pedum ejus, quoniam sanctum est</em> <strong>(Psal.
XCVIII)</strong>.</p>
<p><em>Responsio.</em> Beati Augustini in ejusdem psalmi explanatione
(circa med.) ubi inter caetera inquit:
Timeo non adorare scabellum pedum Domini mei,
quia psalmus mihi dicit: <em>Adorate scabellum pedum
ejus</em> <strong>(Ibid.)</strong>; et post pauca: Converto me ad Christum,
<nobr><sub></sub></nobr> quia ipsum quaero hic, et invenio quomodo
sine impietate adoretur terra, sine impietate adoretur
scabellum pedum ejus. Suscepit enim de terra terram,
quia caro de terra est, et de carne Mariae carnem accepit.
Et quia in ipsa carne hic ambulavit, et ipsam
carnem nobis manducandam ad salutem dedit: nemo
autem illam carnem manducat, nisi prius adoraverit;
inventum est quemadmodum adoretur tale scabellum
Domini, et non solum non peccemus adorando, sed peccemus
non adorando. Et post pauca. Ideo et terram
quamlibet, cum te inclinas atque prosternis, non
quasi terram intuearis, sed illum sanctum, cujus
pedum scabellum est quod adoras; propter ipsum
enim adoras. Ideo et hic subjecit: <em>Adorate scabellum
pedum ejus, quoniam sanctum est</em> <strong>(Ibid.)</strong>. Quis
sanctus est, in cujus honore adoras scabellum pedum
ejus? etc.</p>
<br> <h4><center>IN EADEM ACTIONE. </center></h4>
<p><nobr><sub></sub></nobr> CAP. XXXI.---<em>Reprehensio.</em> Quod nec de eo imaginum
adoratio astrui possit, ut illi putant, quod
scriptum est: <em>Adorate in monte sancto ejus</em> <strong>(Ibid.)</strong>.</p>
<p><em>Responsio.</em> Beati Augustini in ejusdem psalmi
expositione (circa finem), inter caetera: Haeretici
non adorant in isto monte, quia mons iste implevit
universam faciem terrae. Haeserunt in parte, et totum
amiserunt. Si agnoscant Ecclesiam catholicam,
adorabunt in isto monte nobiscum. Etenim lapis ille,
qui praecisus de monte sine manibus, jam videmus
quantum creverit, et quantas regiones terrae occupaverit,
et usque ad quas gentes pervenerit. Et
post pauca: Videmus confracta ab illo lapide omnia
regna terrae <strong>(Daniel. II)</strong>. Quae erant omnia regna
terrae? Regna idolorum, regna daemoniorum fracta
sunt. Regnabat Saturnus in multis hominibus; ubi
est regnum ejus? Regnabat Mercurius in multis hominibus;
ubi est regnum ejus? Fractum est, redacti
sunt illi in regnum Christi, in quibus ille regnabat.
<nobr><sub></sub></nobr> Et post pauca: Natus est ergo de monte sine manibus
lapis ille; crevit, et crescendo fregit omnia
regna terrarum. Factus est autem mons magnus, et
implevit universam faciem terrae. Haec est Ecclesia
catholica, cui vos communicare gaudete: illi autem
qui non ei communicant, qui praeter ipsum montem
adorant et laudant Deum, non exaudiuntur ad vitam
aeternam, etc.</p>
<br> <h4><center>IN EADEM ACTIONE. </center></h4>
<p>CAP. XXXII.---<em>Reprehensio.</em> Quod non propter
illos qui imaginum adorationem spernunt, ut illi
delirant, per prophetam dicitur: <em>Declinantes ad
obligationem adducet Dominus cum operantibus iniquitatem</em>
<strong>(Psal. CXXIV)</strong>.</p>
<p><em>Responsio.</em> De haereticis dixerunt: Sicut beatus
Augustinus in eodem psalmo (circa finem) explanavit,
inter caetera: id est, quorum facta imitati
sunt: quia eorum praesentes laetitias amaverunt, et
futura supplicia non crediderunt. Et post pauca:
<nobr><sub></sub></nobr> Ergo quia Christus Filius Dei pax est, ideo venit
colligere suos et secernere ab iniquis. Quibus
iniquis? Qui oderunt Jerusalem, qui oderunt pacem,
qui volunt conscendere unitatem, qui non credunt
paci, etc.</p>
<br> <h4><center>IN ACTIONE QUINTA. </center></h4>
<p>CAP. XXXIII.---<em>Reprehensio.</em> Absurdissime et incaute
contra eos qui imagines adorare contemnunt,
ab his qui eas adorant prolatum est testimonium
sancti Evangelii: <em>Nemo accendit lucernam, et ponit
eam sub modio</em> <strong>(Luc. XI)</strong>.</p>
<p><em>Responsio.</em> Valde nimis atque pulchre contra eos
qui imagines contemnunt, dixerunt poni lucernam
sub modio, quia lucerna fides nostra est, videlicet
sanctae catholicae et apostolicae Ecclesiae, de qua
fide sanctus Ambrosius Mediolanensis episcopus super
sanctum Evangelium secundum Lucam explanatione
<strong>(Lib. VII, c. 11)</strong> inter caetera testatur dicens:
<em>Nemo lucernam accendit, et in abscondito ponit,
</em><nobr><sub></sub></nobr> <em>neque sub modio, sed super candelabrum</em> <strong>(Luc. XI)</strong>.
Ergo quia in superioribus Ecclesiam Synagogae
praetulit, hortatur nos ut fidem potius nostram ad
Ecclesiam transferamus. Lucerna enim fides est,
juxta quod scriptum est, <em>Lucerna pedibus meis verbum
tuum, Domine</em> <strong>(Psal. CXVIII)</strong>. Verbum enim Dei fides
nostra est, verbum Dei lux est <strong>(Joan. I)</strong>, lucerna est
fides. Et post pauca: Nemo ergo fidem sub lege
constituat. Lex enim intra mensuram est, ultra mensuram
gratia. Lex obumbrat, gratia clarificat; et
ideo nemo fidem suam intra mensuram legis includat,
sed ad Ecclesiam conferat, in qua septiformis
Spiritus relucet gratia, quam princeps ille sacerdotum
fulgore supernae Divinitatis illuminat, ne eam
legis umbra restinguat. Item sancti Joannis Chrysostomi
de interpretatione Evangelii secundum Matthaeum
<strong>(Homil. 15, post medium)</strong>, inter caetera:
Ego enimvero accendi, inquit, lumen: esse vero
ardentem, vestrae fiat celeritatis: non propter vos
<nobr><sub></sub></nobr> solum, sed et propter eos qui futuri sunt, hujus
splendore laetificari, et ad virtutem deduci, etc.</p>
<br> <h4><center>IN ACTIONE QUARTA. </center></h4>
<p>CAP. XXXIV.---<em>Reprehensio.</em> Quod non ita intelligenda
sit sententia beati Athanasii Alexandrinae urbis
episcopi ut illi eam intelligendam putant qui
hanc ad adorationem imaginum accommodare nituntur.</p>
<p><em>Responsio.</em> Multae quippe sententiae beati Athanasii
in eadem feruntur synodo, et qualem ex ipsis
singulatim sententiam dixerint, minime in hoc capitulari
exaraverunt: sed sicut in sacris conciliis praedictorum
nostrorum praedecessorum sanctissimorum
pontificum ejusdem sancti Athanasii sententiae inter
caetera scriptae sunt, fideliter proferimus. Interrogatio
Antiochi ad sanctum Athanasium pro imaginibus:
Cum lex ex prophetae dicant: Statuas et similitudines
non adorabitis, quomodo vos facitis imagines
et adoratis eas? Respondit: Non sicut deos
<nobr><sub></sub></nobr> imagines adoramus nos fideles: absit, pagani:
sed tantummodo affectu et charitate nostrae animae
ad vultum faciei imaginis apparentis. Unde multoties
vultu deserto [deleto], sicut lignum purum atque
commune, eam quae dudum fuerat imago comburimus.
Sicut enim Jacob approximans morti, summitatem
virgae Joseph adoravit, non virgam honorificans,
sed qui eam tenebat <strong>(Genes. XLVII, juxta
LXX)</strong>, sic et fideles non pro aliquo alio modo imagines
adoramus, nisi pro desiderio effigie declarati;
et alia plura similia, ut sequitur.</p>
<br> <h4><center>IN ACTIONE SEXTA. </center></h4>
<p>CAP. XXXV.---<em>Reprehensio.</em> Quod non ad adorationem
imaginum pertineat testimonium quod de sexta
synodo protulerunt.</p>
<p><em>Responsio.</em> Idcirco testimonium de sancta sexta
synodo protulerunt ut clarifice ostenderent quod jam
quando sancta sexta synodus acta est, a priscis temporibus
sacras imagines et historias pictas venerabantur.
<nobr><sub></sub></nobr> Unde ipsa sancta sexta synodus fideliter per
canones orthodoxe statuens, ita constituit dicens:
In quibusdam venerabilium imaginum picturis,
agnus digito praecursoris monstratus designatur, qui
in signum relictus est gratiae. Et post pauca <strong>(Can.
81)</strong>: Secundum humanam figuram et in imaginibus
a nunc pro veteri agno retitulari decernimus, etc.
Unde et beatus Augustinus in psalmo XCIII explanavit:
Si autem non adoras in Christo ista terrena,
quamvis de illis similitudo quaedam data est ad significandos
sanctos, de quacunque creatura ducta
fuerit similitudo, tu intellige similitudinem creaturae,
et adora artificem creaturae, etc.</p>
<br> <h4><center>IN ACTIONE QUARTA. </center></h4>
<p>CAP. XXXVI.---<em>Reprehensio.</em> Quod nunquam ab
apostolis exemplis aut verbis, ut illi garriunt, imagines
adorare institutum sit.</p>
<p><em>Responsio.</em> Sanctus Dionysius Areopagita, qui et
<nobr><sub></sub></nobr> episcopus Atheniensis valde nimirum laudatus est
a sancto Gregorio papa, confirmante eum antiquum
Patrem et doctorem esse. Iste sub temporibus apostolorum
fuit, et in Actibus apostolorum monstratur
<strong>(Act. XVII)</strong>. Unde et a praedictis sanctissimis
praedecessoribus nostris pontificibus in sacris conciliis
eorum, ejus confirmata sunt veridica testimonia
pro sacrarum imaginum veneratione, inter caetera:
Amplectentes ista ex epistola sancti Dionysii episcopi
Atheniensis, quae directa est ad sanctum Joannem
evangelistam. Et infra: Quid mirabile, si
Christus verax, et discipulos iniqui de civitatibus
ejiciunt? ipsi digne sibi judicantes, et de sacro scelerati
interdicunt recedentes? In veritate et manifeste
[interdicti et recedentes? In veritate manifeste]
imagines sunt visibilia invisibilium. Nec enim in
saeculis supervenientibus culpabilis erit ex ejus
justitia respectus Dei [auctor erit Deus justarum a
se separationum, sed qui sese a Deo separant. <strong>(Coelestis
hierarch. cap. 1)</strong>.</p>
<p><nobr><sub></sub></nobr> Item ejusdem de coelesti Militia: Praedicta enim
incorporea agmina diversis coloribus effigurantur, et
compositionibus [agmina materialibus figuris et
comp.] varios per colores tradidit, quatenus tacite
nosmetipsos per sacratissimas [pro captu nostro per
sacrat.] effigies ad simplices et incorporales pia
mente transeamus. Etenim impossibile est nostra
mente ad incorpoream illam pertingere coelestis
militiae imitationem visionemque nisi per elementorum
poterimus per visibilem ad invisibilem pulcherrimamque
attingere effigiem, et visibiles odoriferasque
imagines rationali traditione invisibiles praefulgi,
etc. [nisi proportionata sibi materiali utatur
manuductione, visibiles formas, et sensibiles odores
habens, ut imagines invisibilis pulchritudinis, et intellectualis
diffusionis.]</p>
<br> <h4><center>IN EADEM ACTIONE. </center></h4>
<p>CAP. XXXVII.---<em>Reprehensio.</em> Quod non ad adorationem
<nobr><sub></sub></nobr> imaginum pertineat, ut ulli asserunt, sententia
beati Cyrilli in expositione Evangelii secundum
Matthaeum.</p>
<p><em>Responsio.</em> Sanctus Cyrillus Alexandrinus et sanctus
Gregorius Nyssenus uno tenore in historia
Abrahae pro sacrarum imaginum veneratione dixerunt:
Nam in sacris conciliis praedictorum nostrorum
sanctissimorum pontificum ita fertur de sermone
sancti Cyrilli Alexandrini episcopi. Quemadmodum
imaginem si quis designatam jucundam respexerit,
mirabitur quidem regis figuram, et quae in illa apparet:
hanc et ejus noscens conscriptionem pariter
cernens delectabitur, ut ipsum regem aspiciat,
etc.</p>
<br> <h4><center>IN ACTIONE SEXTA. </center></h4>
<p>CAP. XXXVIII.---<em>Reprehensio.</em> Quod magnae sit temeritatis
ingentisque absurditatis, saepe memoratas
imagines corpori et sanguini Dominico aequiparare
velle.</p>
<p><nobr><sub></sub></nobr> <em>Responsio.</em> Non aequiparaverunt, sed magis scripturaliter
dixerunt: Nullus enim aliquando tubarum
spiritus, sanctorum apostolorum aut probabilium
Patrum nostrorum, quae sine sanguine nostram libationem,
quae ad memoriam passionis Christi Dei
nostri et omnis ejus dispensationis facta, dixit imaginem
corporis ejus, nec susceperunt a Domino sic
dicere aut confiteri, sed audiunt dicentem eum evangelice:
<em>Nisi comederitis carnem Filii hominis, et biberitis
ejus sanguinem, non intrabitis in regnum coelorum</em>
<strong>(Joan. VI)</strong>. Et alia plurima ex Domini doctrina
et beati Pauli apostoli <strong>(I Cor. XI)</strong>, quae exarare
noluimus, quia in eadem per ordinem scribitur
synodo: nam aequiparare, ut dicunt Iconoclastae
haeretici in eorum pseudosyllogo, venerandas imagines
corpori et sanguini Dominico, insensabiliter
aequiparaverunt.</p>
<br> <h4><center>IN EADEM ACTIONE. </center></h4>
<p><nobr><sub></sub></nobr> CAP. XXXIX.---<em>Reprehensio.</em> Quod praesumptive et
indocte eas Tarasius cum complicibus suis sacratis
vasibus aequiparare non formidet.</p>
<p><em>Responsio.</em> Pro hoc in synodo dictum est a Tarasio
patriarcha Constantinopolitano: Quia et sacra
diversa vasa habentes, haec osculamur et amplectimur,
et sanctificationem quamdam accipere ab iis
speramus, eo quod haeretici in eorum pseudosyllogo
oblatrantes delirabant, neque orationem sacram
sanctificantem eam, ut ex hoc ad sanctam a communi
transferatur, sed manere communem et inhonoratam,
sicut eam operatus est pictor. Nos vero in
his fideliter et veraciter dicimus et probamus, quia
usus sanctae nostrae catholicae et apostolicae Romanae
Ecclesiae fuit et est, quando sacrae imagines
vel historiae pinguntur, prius sacro chrismate unguntur,
et tunc a fidelibus venerantur: instar facientes,
ut locutus est Dominus ad Moysen dicens: <em>Faciesque
unctionis oleum sanctum unguentum, compositum
</em><nobr><sub></sub></nobr> <em>opere unguentarii, et unges ex eo tabernaculum testimonii,
et arcam testamenti, mensamque cum vasis
suis, candelabrum et utensilia ejus, altaria thymiamatis
et holocausti, et universam supellectilem,
quae ad cultum eorum pertinet: sanctificabisque
omnia, et erunt sancta sanctorum: qui tetigerit ea,
sanctificabitur</em> <strong>(Exod. XXX)</strong>.</p>
<br> <h4><center>IN ACTIONE SEXTA.
<em>In tomo secundo Epiphanius legit.</em> </center></h4>
<p>CAP. XL.---<em>Reprehensio.</em> Quod non ad eorum parentes
pertineat, sicut illi dicunt: <em>Disperdat Dominus
universa labia dolosa, et linguam magniloquam</em>
<strong>(Psal. XI)</strong>.</p>
<p><em>Responsio.</em> Bene prophetice dixerunt, cum Psalmista
canentes, sicut beatus Augustinus in eodem
explanavit psalmo, dicens: <em>Disperdat Dominus
universa labia dolosa,</em> etc. <strong>(Ibid.)</strong> <em>Universa</em> dixit,
quis se exceptum putet? sicut Apostolus dicit: <em>In
</em><nobr><sub></sub></nobr> <em>omnem animam hominis operantis malum, Judaei
primum et Graeci. Et linguam superbam</em> <strong>(Rom. II)</strong>.</p>
<br> <h4><center>IN EADEM ACTIONE. </center></h4>
<p>CAP. XLI.---<em>Reprehensio.</em> Quod non in eorum parentibus,
ut illi dicunt, impletum sit quod scriptum
est: <em>Inimici defecerunt frameae in finem, et civitates
eorum destruxisti.</em></p>
<p><em>Responsio.</em> Hunc versum semper cum propheta
prophetici psalmifice dixerunt. Unde et beatus Augustinus
in eodem psalmo explanavit, dicens (Post
principium): <em>Inimici defecerunt frameae in finem:</em>
non pluraliter inimici, sed singulariter hujus inimici.
Cujus autem inimici, nisi diaboli frameae defecerunt?
Hae autem intelliguntur diversae opiniones erroris.
Et post pauca: <em>Et civitates destruxisti.</em> Civitates
autem istae sunt in quibus diabolus regnat,
ubi dolosa et fraudulenta concilia tanquam curiae
locum obtinent, et caetera. Et ideo adimpletum est in
ipsis haereticis, quando sacras imagines temerantes
<nobr><sub></sub></nobr> procaciter deposuerunt.</p>
<br> <h4><center>IN ACTIONE QUARTA. </center></h4>
<p>CAP. XLII.---<em>Reprehensio.</em> Quomodo intelligendum
est: <em>Domine, in civitate tua imaginem ipsorum
ad nihilum rediges</em> <strong>(Psal. LXXII)</strong>, quod quidem capitulum,
sicut et caetera, illi aliter quam dictum sit
intelligunt.</p>
<p><em>Responsio.</em> Pro divitibus hujus mundi in errore
existentibus, atque et aliis modis intelligitur. Nam et
ipse sanctus Joannes Chrysostomus (<em>Orat. quod Veteris
et Novi Testamenti unus sit legislator,</em> etc.),
ubi se ostendit picturam sacrarum imaginum diligere,
explanavit, dicens: Ego et cerae infusam
dilexi imaginem pietate repletam. Vidi enim angelum
in imagine persequentem multitudinem barbarorum,
et Davidem vere dicentem: <em>Domine, in civitate
tua imaginum eorum ad nihilum rediges</em> <strong>(Psal.
LXXII)</strong>. Ecce lucidissime ostendit pater quomodo
<nobr><sub></sub></nobr> intelligendum est.</p>
<p>Item sancti Athanasii de interpretatione psalmorum,
inter caetera: Civitas enim Domini, quae
sursum Jerusalem: imago autem eorum, terrestris.
Quod enim dicit, tale est: Quoniam terrestris, inquit,
induti sunt imaginem, et non coelestis, propter
hoc ad nihilum redigentur. Audient enim illo
tempore: <em>Nescio vos</em> <strong>(Matth. XXV)</strong>, ut pote non indutos
eadem Domini imagine, etc.</p>
<p>Item sancti Augustini in ejusdem psalmi explanatione
(Circa med.), inter caetera: Quicunque ista
non habetis, non cupiatis; quicunque habetis, non
in eis praesumatis. Ecce dixi vobis: non dico:
Damnamini, quia habetis; sed damnamini, si de
talibus praesumatis, si de talibus inflemini, si propter
talia magni vobis videamini, si propter talia
pauperes non agnoscatis, si generis humani conditionem
communem propter excellentem vanitatem
obliviscamini. Tunc enim Deus necesse est retribuat
<nobr><sub></sub></nobr> in novissimo, et in civitate sua imaginem talium ad
nihilum redigat.</p>
<br> <h4><center>IN EADEM ACTIONE. </center></h4>
<p>CAP. XLIII.---<em>Reprehensio.</em> Quod non, ut illi gloriantur,
propter illos dictum est qui imagines adorant:
<em>Quoniam non derelinquet Dominus virgam
peccatorum super sortem justorum, ut non extendant
justi ad iniquitatem manus suas</em> <strong>(Psal. CXXIV)</strong>.</p>
<p><em>Responsio.</em> Recte cum propheta dixerunt: quia virga
peccatorum haeretici sunt, et sors justorum orthodoxi,
quemadmodum sanctus Augustinus in eodem psalmo
explanavit, dicens: Sentitur ad tempus virga
peccatorum super sortem justorum, sed non ibi relinquitur:
non erit in aeternum. <em>Veniet tempus,
quando Christus in claritate sua apparens, congreget
ante se omnes gentes, et dividat eas, sicut dividit
pastor haedos ab ovibus. Oves ponet ad dexteram, haedos
ad sinistram,</em> etc. <strong>(Matth. XXV.)</strong>.</p>
<br> <h4><center>IN ACTIONE QUARTA. </center></h4><nobr><sub></sub></nobr> 
<p>CAP. XLIV.---<em>Reprehensio.</em> De eo quod Joannes presbyter,
Theodosio abbate monasterii sancti Andreae,
recitante verba Joannis Chrysostomi, et dicente: Vidi
angelum in imagine persequentem barbarorum multitudinem,
dixit: Quis est iste angelus, nisi de
quo scriptum est, quoniam angelus Domini percussit
centum octoginta quinque millia Assyriorum
in una nocte <strong>(IV Reg. XIX)</strong>, in circuitu Jerusalem
exercitantium?</p>
<p><em>Responsio.</em> Jam superius vobis exaravimus propter
quod sanctus Joannes Chrysostomus protulit ipsum
aspectum, sed ipsa varia multitudo unde fuisset
transiit. Idcirco Joannes presbyter ex proprio arbitrio
dixit, secundum divinam Scripturam existimans
esse, quando angelus Domini percussit centum octoginta
quinque millia Assyriorum in una nocte, in
circuitu Jerusalem exercitantium? Nam utrum sic
esset, an non, minime confirmavit, sed interrogative
<nobr><sub></sub></nobr> taliter memoravit.</p>
<br> <h4><center>IN EADEM ACTIONE. </center></h4>
<p>CAP. XLV.---<em>Reprehensio.</em> Dementissimum et ratione
carens dictum Joannis presbyteri Orientalium,
in eo quod ait quoniam non assistente imperatore
imago ejus honoratur: non enim inhonoratur: quatenus
et nunc dominatore omnium Jesu Christo visibiliter
nobis non apparente (invisibilis enim est carnalibus
nostris oculis, sicut enim Deus, ubique adest),
honorandam ejus imaginem, sicuti et in imperatore,
Pater sensit.</p>
<p><em>Responsio.</em> Non ex se haec dixit Joannes presbyter
Orientalium, sed de libro sancti Anastasii episcopi
Theopoleos, qui in eadem synodo lectus est, et ideo
dixit: Ostendit Pater quod non assistente imperatore
imago ejus honoratur; non enim inhonoratur, et
quod sequitur, ut supra.</p>
<br> <h4><center>IN ACTIONE QUARTA. </center></h4>
<p>CAP. XLVI.---<em>Reprehensio.</em> De eo quod Joannes
<nobr><sub></sub></nobr> presbyter et legatus Orientalium incaute imaginum
adorationem stabilire nitens, dixisse legitur:
Erexit Jacob titulum Deo, quatenus et benedixit
eum.</p>
<p><em>Responsio.</em> In similitudine hoc dixit, quia cum evigilasset,
tunc ille erexit titulum lapideum in loco
quo locutus fuerat ei Deus, libans super eum libamina,
et effundens oleum, vocansque nomen loci
Bethel <strong>(Gen. XXXV)</strong>. Et ideo plures similitudines
interpretationum habere videtur. De libro beati
Augustini, de Tractatu Esau et Jacob: Intelligit,
inquit, sanctitas vestra; multis enim modis
significatur una res, id est Ecclesia. Et post
pauca: Quia una res multis modis significatur,
quae nihil horum est per evidentiam, omnia est per
figuram, etc.</p>
<br> <h4><center>IN EADEM ACTIONE. </center></h4>
<p>CAP. XLVII.---<em>Reprehensio.</em> Quam absurde agunt
qui ad confirmandas imagines exemplum divinae
<nobr><sub></sub></nobr> legis proferunt, dicentes propitiatorium, et duos
cherubim aureos, et arcam testamenti, praecipiente
Domino, Moysen fecisse.</p>
<p><em>Responsio.</em> Jam superius mitissime exaravimus
qualiter praedecessores nostri sanctissimi pontifices
ad confirmandas imagines divinae legis exemplum
in eorum posuerunt sacris conciliis. Unde sanctus
Gregorius Theologus in sermone de Pascha <strong>(Orat.
2 de Pascha, ante medium)</strong>, inter caetera ait:
Et qui loquebatur ante ipsum ad Moysen, tunc
cum de istis legem daret, <em>Vide enim,</em> inquit, <em>omnia
facies secundum exemplar quod tibi ostensum est in
monte</em> <strong>(Exod. XXV)</strong>, adumbratione quadam descriptionem
invisibilium ostendens esse visibilia: et
suadeor nihil horum sine causa, neque irrationabiliter
nec humi repens ordinatum esse, nec quod
indignum esset et Dei constitutionibus et Moysis
ministerio, etc.</p>
<p><nobr><sub></sub></nobr> Item beati Augustini de libro Exodi inter caetera:
Facta credimus, quemadmodum facta legimus,
et tamen ipsa facta umbras fuisse futurorum
apostolica doctrina cognoscimus. Putamus
ergo specialiter [spiritaliter] esse investiganda quae
facta sunt, facta tamen esse negare non possumus,
etc.</p>
<p>CAP. XLVIII.---<em>Reprehensio.</em> Quod non parvi sit
piaculi Scripturas sanctas aliter intelligere quam
intelligendae sunt, et ad hos sensus usurpatas accommodare
quos illae non continent: sicut in erronea
synodo, quae in Nicaea regnante Constantino
mediante Irene matre ejus, residente Tarasio Constantinopolitano
neophyto episcopo, gesta est.</p>
<p><em>Responsio.</em> Hae subjectae reprehensiones non ex
synodo, sed de sensu tractae sunt libri beati Augustini
de eo quod apparuit Deus Moysi, ad finem
ejusdem libri, ubi ita explanatum est. Omnia ergo
futuri populi signa sunt et mysteria de Domino
nostro Jesu Christo, et si qua alia sunt in libris
<nobr><sub></sub></nobr> veteribus sacramenta, sive illa intelligamus, sive
non intelligamus, quaerentem desiderant, non reprehendentem.
Petamus ergo, quaeramus et pulsemus,
ut aperiatur nobis. Illis futura praedicta sunt
sacramenta, nos praesentia videmus in Ecclesia.</p>
<p>CAP. XLIX.---<em>Reprehensio.</em> Quae sit differentia
imaginis et similitudinis, sive aequalitatis.</p>
<p><em>Responsio.</em> Quis de fidelibus ignorare se putat
aliquando, quae sit imago, aut similitudo, vel aequalitas?
In sancta vero catholica et apostolica Ecclesia
humilibus datur gratia. Nam differentia mathematicorum
exterioris arte disciplinae fideles conservare
despiciunt, beato Ambrosio dicente in libro
primo de Fide <strong>(cap. 3)</strong>, ubi inter caetera inquit:
Dicendum est nobis quod scriptum est: <em>Cavete
ne quis vos depraedetur per philosophiam et inanem
seductionem, secundum traditionem hominum, et secundum
elementa hujus mundi, et non secundum
Deum</em> <strong>(Coloss. II)</strong>. Omnem enim vim venenorum
<nobr><sub></sub></nobr> suorum in dialectica disputatione constituunt, quae
philosophorum sententia definitur, non astruendi
vim habere, sed studium destruendi. Sed non in
dialectica complacuit Deo salvum facere populum
suum. Regnum enim Dei in simplicitate fidei est,
non in contentione sermonis.</p>
<p>CAP. L.---<em>Reprehensio.</em> Quod contra beati Gregorii
instituta sit imagines adorare seu frangere,
et quia Vetus et Novum Testamentum, et pene omnes
praecipui doctores Ecclesiae consentiunt beato
Gregorio in non adorandis imaginibus, nec ut aliquid
praeter Deum omnipotentem adorare debeamus,
in multis locis confirmat sanctus Gregorius
papa.</p>
<p><em>Responsio.</em> Nequaquam sacras contempsit imagines
aliquando, sed magis constantissime observavit,
et eorum veneratus est figuras. Illud autem
quod pene omnes praecipui doctores Ecclesiae consentiunt
beato Gregorio, irrationabile fuit scribere,
quia sanctus Gregorius ad praedecessores suos Patres
<nobr><sub></sub></nobr> atque praecipuos doctores sanctae catholicae
Ecclesiae obediens et consentiens fuit. Nam illi beatum
Gregorium in hoc existentes mundo nescierunt,
nisi solus ille qui quos praescivit et praedestinavit,
etc. Nam qualiter sanctos praedecessores suos veneratus
sit, proferimus epistolam ejusdem sancti Gregorii
<strong>(Lib. VII, epist. 7)</strong> ad Eulogium patriarcham Alexandrinum
directam, ubi inter caetera: Praeterea
de Eudoxii haeretici persona, de cujus errore in
Latina lingua nihil reperi, mihi a vestra beatitudine
largissime gaudeo satisfactum. Virorum quippe
fortissimorum Basilii, Gregorii atque Epiphanii
testimonia protulistis, et manifeste peremptum cognoscimus
eum in quem heroes nostri tot jacula
dederunt, etc. De veneratione vero sacrarum
imaginum, sicut in caeteris epistolis suis sanctus
Gregorius docuit, ita et in epistola sua ad Januarium
episcopum Calaritanum <strong>(Lib. VII, ind. 2,
<nobr><sub></sub></nobr> epist. 5)</strong>, quae sic incipit: Judaei de civitate vestra
huc venientes questi nobis sunt quod synagogam
eorum, quae Calatis [Caralis] sita est, Petrus
qui ex eorum superstitione ad Christianae fidei
cultum Deo volente perductus est, adhibitis sibi quibusdam
indisciplinatis, sequenti die baptismatis
sui, hoc est Dominico, in ipsa festivitate Paschali
cum gravi scandalo sine vestra occupaverit voluntate,
atque imaginem illic genitricis Dei Dominique
nostri, et venerandam crucem, vel birrum album,
quo de fonte surgens indutus fuerat, posuisset.
Et post pauca: Considerantes hac de re vestrae
voluntatis intentum ac magis judicium, his hortamur
affatibus ut, sublata exinde cum ea qua dignum
est veneratione imagine atque cruce, debeatis
quod violenter ablatum est reformare. Et post
pauca: Ne ergo suprascriptus Petrus, vel alii
qui ei in hac indisciplinationis pravitate praebuere
solatium sive consensum, hoc zelo fidei se fecisse
respondeant, ut per hoc quasi eis necessitas fieret
<nobr><sub></sub></nobr> convertendi, admonendi sunt; atque scire debent
quia hac circa eos temperantia magis utendum est,
ut trahatur ab eis velle non reniti, non ut adducantur
inviti, quia scriptum est: <em>Voluntarie sacrificabo
tibi,</em> etc. <strong>(Psal. LIII.)</strong> Ecce sanctus Gregorius
non est ausus contradicere tali fidei pro sacris
imaginibus, sed magis eam confirmavit, ubi dixit:
Non adducantur inviti.</p>
<p>CAP. LI.---<em>Reprehensio.</em> Quod contra Dominicae
vocis imperium faciunt hi qui parentes eorum anathematizant:
et si secundum eorum opinionem
praedecessores eorum haeretici fuere, isti ab haereticis
geniti, docti et consecrati sunt; sive de non judicandis
his qui de saeculo recesserunt, vel quantum
istorum error a parentum errore dissentiat, cum
videlicet illi imagines frangere, isti adorare censuerint.</p>
<p><em>Responsorio.</em> Isti qui hoc ex sensu scripserunt, vel
ad magnisonum Ezechielem prophetam attendere
<nobr><sub></sub></nobr> debebant, dicentem: <em>Vivo ego, dicit Dominus, si
erit vobis ultra parabola haec in proverbium in Israel.
Ecce omnes animae meae sunt: ut anima patris, ita
et anima filii mea est. Anima quae peccaverit, ipsa
morietur.</em> Et infra: <em>Et cum averterit se impius ab
impietate sua quam operatus est, et fecerit judicium
et justitiam, ipse animam suam liberavit.</em> Et
post plura: <em>Nolo mortem impii, sed ut revertatur
impius a via sua et vivat. Convertimini a viis vestris
pessimis, et quare moriemini, domus Israel? Tu itaque,
fili hominis, dic ad filios populi tui: Justitia
justi non liberabit eum, in quacunque die peccaverit:
et impietas impii non nocebit ei, in quacunque
die conversus fuerit ab impietate sua,</em> etc. <strong>(Ezech.
XVIII et XXXIII.)</strong> Nam, ut sanctus Gregorius in Dialogis
suis meminit <strong>(Lib. III, c. 31)</strong>, Ermigildo regi
ab Ariana haeresi ad fidem catholicam converso,
quid nocuit pater suus Arianus Livigildus Wisigothorum
rex? Prorsus credimus quia nihil, sed magis
cum in perditionem animae suae ipse pater ejus
<nobr><sub></sub></nobr> Arianus pro vera et orthodoxa fide eum occidi fecit,
constantissimus Dei confessor et martyr effectus
est: pater vero ejus Arianus in ignem aeternum pro
Ariana fide sua deductus est. Et quid potuit fidelem
filium suum in quocunque laedere capitulo? Tunc
namque gaudet sancta catholica et apostolica Ecclesia
quando inimicos suos, videlicet haereticos,
videt in vera confessione ad eam reverti, Domino
dicente: <em>Gaudium erit super uno peccatore,</em> etc. <strong>(Luc.
XV.)</strong> Et si de uno gaudium fit, quanto magis de tot
millium hominum reversione? quis audebit de fidelibus
tandem aliquando resistere? Item ex sancto
Augustino in psalmum LXXXIV, inter caetera dicente
(Post principium): Peccata parentum non
pertinent ad filios, quae faciunt parentes jam natis
filiis. Jam enim filii nati ad se pertinent, et parentes
ad se pertinent. Itaque illi qui nati sunt, si
tenuerint vias parentum suorum malas, necesse est
<nobr><sub></sub></nobr> portent et merita ipsorum. Si autem mutaverint se,
et non fuerint imitati parentes malos, incipiunt
habere meritum suum, non meritum parentum
suorum. Usque adeo autem non tibi obest peccatum
patris tui, si te mutaveris, ut nec ipsi patri tuo
obsit, si se mutaverit, etc.</p>
<p>CAP. LII.---<em>Reprehensio.</em> Quod inutiliter et incaute
Graeci Ecclesiam catholicam anathematizare
conati sunt in eorum synodo, eo quod imagines
non adoret: cum utique prius debuerint omnino
scrutari, quid uniuscujusque partis Ecclesia de hac
causa sentire vellet.</p>
<p><em>Responsio.</em> Illi non anathematizaverunt catholicam
Ecclesiam, sed magis ad eam reversi, anathematizaverunt
pseudosyllogum illum una cum
complicibus ejus haereticis, qui sacras imagines in
sancta Ecclesia a priscis temporibus constitutas,
inverecunde et incaute non solum deposuerunt,
sed insuper incenderunt. Et ideo secundum traditionem
sanctae catholicae et apostolicae Ecclesiae ab
<nobr><sub></sub></nobr> ipsa reversi haeresi, specialiter eam contemnentes
anathematizaverunt. Item ex epistola sancti Gregorii
ad Eusebium archiepiscopum Thessalonicensem
directa <strong>(Lib. VII, ind. 2, epist. 8)</strong>: Hortamur,
ut cum omni vivacitate ac sollicitudine fraternitatis
hoc vestra rimari cura non desinat, et si ab
hac eos insontes pravitate repererit, scandalum
de filiorum suorum mentibus habitatorum satisfactione
removeat, atque inter omnes haereses specialiter
Severum ac Nestorium anathematizent,
etc. Sic et isti fecerunt, de propria eorum haeresi
revertentes.</p>
<p>CAP. LIII.---<em>Reprehensio.</em> Quia mulier in synodo
docere non debet, sicut Irene in eorum synodo fecisse
legitur.</p>
<p><em>Responsio.</em> In ipsis enim exordiis Christianorum,
cum ad fidem converteretur imperator Constantinus,
mater sua Helena Augusta ad eum cum duodecim
scribis et Pharisaeis, ac magistris et principibus
<nobr><sub></sub></nobr> Judaeorum in urbem venit Romam et ipsa
una cum filio suo Constantino Augusto concilium
Judaeos cum Christianis facere censuerunt. In quo
praesidens sanctus papa Silvester cum pluribus
sanctissimis episcopis, in ampliorem statum dilatantes
Christianorum fidem, tam per sacram Scripturam
quamque per miracula, Domino protegente,
victores effecti sunt. Sed et sanctus Leo papa egregius
doctor, pro sacrosancto quarto concilio ad
Pulcheriam Augustam emisit epistolas suas. Unde
et ipsa per semetipsam in sancta quarta synodo
sedit, una cum fidelissimo Marciano imperatore.
Item ex libro sancti Augustini, de eo quod in Genesi
sexto die factum legitur, inter caetera: Produxit
terra herbam pabuli et ligna fructifera: producunt
et homines in Ecclesia opera misericordiae:
post ipsa opera, quae etiam Domino exhibita sunt,
cum esset in carne, non solum a viris, sicut fuit
Zachaeus, sed etiam a mulieribus quae ei ministrabant
de substantia sua, etc.</p>
<p><nobr><sub></sub></nobr> CAP. LIV.---<em>Reprehensio.</em> Quod non ideo adorandae
sunt imagines quod per eas, ut illi dicunt, nonnulla
signa demonstrata fuisse videntur, cum tamen
non omnes res adorentur per quas vel in quibus
miracula apparent.</p>
<p><em>Responsio.</em> Jam superius exaravimus pro adorandis
imaginibus, qualiter in eorum explanaverint
definitione, demonstrantes eis osculum et honorabilem
salutationem reddere, nequaquam secundum
fidem nostram veram culturam, quae decet solam
divinam naturam. Ex libro sancti Augustini in
psalmum LXXVI (Post medium), inter caetera: Tu
vere magnus Deus faciens mirabilia in corpore, in
anima solus faciens. Et post pauca: Fecit et
Moyses, sed non solus, fecit et Elias, fecit et Elisaeus,
fecerunt et apostoli, sed nullus eorum solus.
Illi cum facerent, tu cum eis; tu quando fecisti,
illi non tecum. Non enim tecum fuerunt cum fecisti,
<nobr><sub></sub></nobr> quando et ipsos tu fecisti. Tu es Deus, qui facis mirabilia
solus, etc.</p>
<p>CAP. LV.---<em>Reprehensio.</em> De eo quod apocryphas
et omni derisione dignas naenias suis locutionibus
interposuerunt.</p>
<p><em>Responsio.</em> Ad derisionem et opprobrium haereticorum,
qui pseudosyllogum illum fecerunt, eorum
apocryphas naenias, quas deliraverunt, in medium
deduxerunt, demonstrantes eis qualem errorem conabantur
in sanctam catholicam et apostolicam introducere
Ecclesiam. Et idcirco qui ex ipsa reversi
sunt haeresi, cum propheta canebant pro ipsis haereticis:
<em>Inimici defecerunt frameae in finem,</em> etc. <strong>(Psal.
IX.)</strong> alia plura. Item sancti Gregorii Theologi de
sermone in Epiphaniis (<em>Oratione in sancta lumina</em>),
inter caetera: Accedamus ad lucem, et efficiamur
etiam ipsi lux participatione lucis aeternae. Et post
pauca: Nunquid tale aliquid in mysteriis suis habent
paganorum delira commenta, et mysteria obscura,
adinventiones daemonum, aut furiosae mentis vesana
<nobr><sub></sub></nobr> figmenta, tempore confirmata, et fabulis commendata?
Ea enim, quae tanquam vera adorant, rursum
ficta esse et composita per fabulas docent. Quod
si essent vera, utique fabulosa non essent, cum
sint omni genere contraria sibi veritas et figmentum.
Sed agunt omnia, tanquam vere pueri in plateis
ludentes ac sibi invicem illudentes. Nulla ibi
virilis sensus et perfectae rationis assertio, nihil quod
proferre valeant adversus cultores verbi Dei, et alia
similia plura.</p>
<p>CAP. LVI.---<em>Reprehensio.</em> De eo quod quanto
plura exempla haereticorum et imagines spernentium
vel despicientium trahunt, tanto parentes suos majoribus
conviciis et injuriis inhonorant, quos procul
dubio eorum sequaces in hac parte fuisse profitentur.</p>
<p><em>Responsio.</em> Ecce ipsum unum tenorem in hoc capitulari
saepius referunt, quia parentes eorum despexerunt
atque injuriantes inhonoraverunt. Et ideo et
nos, ut superius exaravimus, pro hujusmodi breviter
<nobr><sub></sub></nobr> addentes dicimus, quia nec parentes boni possunt
filiis malis prodesse, neque filii boni possunt parentibus
malis auxilium ferre, sed unusquisque pro se
reddet rationem Deo. Magis autem multum laudabiles
sunt qui parentes eorum non sequuntur in saevissimo
errore, reversi ad veram fidem orthodoxam sanctae
catholicae et apostolicae Ecclesiae. Ex libro sancti
Augustini de prophetia (<em>Tract. de ovibus,</em> circa finem),
ubi ad oves loquitur Deus, inter caetera:
Ergo quicunque ab haereticis transierint ad Catholicam,
non habebunt hoc opprobrium gentium, nec
portabunt maledictum dissensionis, quia permanent
in radice unitatis, in plantatione charitatis: <em>Non
portabunt maledictum, et scient quoniam ego sum
Dominus Deus eorum, et ipsi populus meus domus
Israel, dicit Dominus Deus</em> <strong>(Ezech. XXXIV)</strong>.</p>
<p>CAP. LVII.---<em>Reprehensio.</em> Quod non sit contra
religionem Christianam, ut illi dicunt, non colere
et non adorare imagines.</p>
<p><nobr><sub></sub></nobr> <em>Responsio.</em> Ex libro beati Augustini de tractatu
Proverbii Salomonis, inter caetera: Invenis hominem
porrigentem manu eleemosynas pauperum, nec
tamen de Deo ibi cogitantem, sed hominibus placere
cupientem. Lanea vestis videri potest, interiorem
lineam non habet. Invenis alium dicentem tibi: Sufficit
mihi in conscientia Deum colere, Deum adorare:
quid mihi opus est aut in ecclesiam ire, aut visibiliter
misceri Christianis? Lineam vult habere sine
tunica: non novit, non commendat talia opera mulier
ista. Dicenda sunt quidem et docenda spiritalia
sine carnalibus, sed illi qui accipiunt debent tenere
spiritalia, et non carnaliter operari carnalia, etc.</p>
<p>CAP. LVIII.---<em>Reprehensio.</em> Quod non parvi sit erroris,
manufactas imagines arcae testamenti Domini
coaequare conari, ut illi in sua synodo facere conati
sunt.</p>
<p><em>Responsio.</em> Item ex tractatu sancti Augustini de
Esau et Jacob, inter caetera: Duo Testamenta dicuntur
<nobr><sub></sub></nobr> in lege, unum Vetus, alterum Novum. Vetus
promissiones habebat temporales, sed significationes
spiritales. Intendat charitas vestra. Si promissa est
Judaeis terra promissionis, significat aliquid spiritaliter
terra promissionis. Si promissa est Judaeis civitas
pacis Jerusalem, significat aliquid nomen civitatis
Jerusalem: et similia alia plura. Unde, ut superius
exaravimus de eodem libro sancti Augustini una res
multis modis significatur: quae nihil horum est per
evidentiam, omnia est per figuram, etc.</p>
<p>CAP. LIX.---<em>Reprehensio.</em> Quod non sint coaequandae
imagines reliquiis sanctorum martyrum et
confessorum, ut illi in sua erronea synodo facere
nituntur, eo quod reliquiae aut de corpore sunt, aut
de his quae in corpore, aut de his quae circa corpus
cujusdam sancti fuerunt; imagines vero nec in corpore,
nec circa corpus fuisse vel fore creduntur illis
quibus ascribuntur.</p>
<p><em>Responsio.</em> In sacris praedictis conciliis praedecessorum
meorum sanctissimorum pontificum haec
<nobr><sub></sub></nobr> oblata sunt testimonia, id est sancti Gennadii Massiliensis
episcopi, qualiter veneranda sint corpora
vel reliquiae sanctorum, capitulo 40: Sacrorum
corpora, et praecipue beatorum reliquias, ac si Christi
membra sincerissime honoranda, et basilicas eorum
nomine appellatas, velut loca divino cultui mancipata,
affectu piissimo et devotione fidelissima
adeundas. Si quis contra hanc sententiam venit, non
Christianus credatur, sed Eunomianus. Item de
petitione clericorum et monachorum sanctae Antiochenae
Ecclesiae adversus Severum haereticum in
sancta quinta synodo: Neque enim de sanctis altaribus
pepercit, sacratissima vestimenta vasaque
nonnulla discerpens, caeteraque fundens distribuit
consentientibus sibi <strong>(In synodo sub Menna, act. 1)</strong>.
Ausus fuit enim ille, beatissimi, quae in typum Spiritus
sancti aureae argenteaeque columbae pendebant
supra sacratissimos fontes et altaria, cum reliquiis
usurpare, dicens: Non est necesse in specie columbae
<nobr><sub></sub></nobr> Spiritum sanctum nominare, etc.</p>
<p>CAP. LX.---<em>Reprehensio.</em> Quod haec synodus, quae nec
synodus quidem dicenda est, nullatenus aequiparari
possit Nicaenae synodo, quanquam in eodem sit agitata
loco, sicut Joannes presbyter adulanter dixisse
perhibetur: quippe cum ab ea non solum in caeteris,
sed in symbolo discrepare noscatur.</p>
<p><em>Responsio.</em> Jam superius exaravimus hujus synodi
divina dogmata irreprehensibilia existere, sicut praecipuorum
sanctorum Patrum mirifice demonstrant
opuscula. Nam si quis a praedictae synodi symbolo
discrepare se dixerit, discrepare videtur a sanctarum
sex synodorum symbolo, eo quod isti non ex se, sed
per sanctorum dogmatum constitutiones locuti sunt.
Ex libro sanctae sextae synodi, inter caetera <strong>(Act. 17)</strong>:
Sufficiebat quidem ad perfectam orthodoxae fidei
cognitionem atque confirmationem, pium atque orthodoxum
hoc divinae gratiae symbolum. Sed quoniam
non destitit ab exordio adinventor malitiae,
<nobr><sub></sub></nobr> cooperatorem sibi serpentem inveniens et per eum
venenosam humanae naturae afferens mortem: ita et
nunc organa ad propriam suam voluntatem apta reperiens,
etc.</p>
<p>Item ex libro sancti Augustini de Prophetia (<em>Loco
citato</em>), ubi ad oves loquitur, inter caetera: Lateribus
et humeris vestris impellebatis, et cornibus
vestris percutiebatis, et omne quod deficiebat comprimebatis,
quousque dispergeretis eas foras: et salvabo
oves meas. Sicut detestanda eorum iniquitas
et crudelitas, ita laudanda pastoris nostri et Dei
nostri misericordia. Et post pauca sequitur: Et
super omnem terram gloria tua. Sponsus in coelo
est, sponsa in terra est. Ille super omnes coelos, illa
super omnem terram. O haeretice, credis quod in
coelo non vides; negas quod in terra vides? Dicat
ergo haec, dicat et audiatur, salvet oves suas. Et
salvabo, inquit, oves meas, et jam non erunt in
devastationem: et judicabo inter ovem et ovem,
<nobr><sub></sub></nobr> et excitabo super eas pastorem unum, et reliqua.</p>
<p>CAP. I.---<em>Reprehensio.</em> Contra eos qui dicunt: Sic
divinae Scripturae libros, ita imagines ob memoriam
venerationis habemus, nostrae fidei puritatem observantes</p>
<p><em>Responsio.</em> Sancti Gregorii papae ex epistola ad
Serenum episcopum Massiliensem directa <strong>(Lib. IX,
epist. 9)</strong>, inter caetera: Dic, frater, a quo factum
sacerdote aliquando auditum est quod fecisti? Si non
aliud, vel illud te non debuit revocare, ne despectis
aliis fratribus solum te sanctum et esse crederes
sapientem? Aliud est enim picturam adorare, aliud
per picturae historiam quid sit adorandum addiscere.
Nam quod legentibus Scriptura, hoc idiotis pictura
praestat cernentibus: quia in ipsa ignorantes vident
quid sequi debeant, in ipsa legunt qui litteras nesciunt.
Unde et praecipue gentibus pro lectione pictura
est: quod magnopere a te, qui inter gentes habitas,
attendi debuerat. Et post pauca: Et quia
in locis venerabilibus sanctorum depingi historias
<nobr><sub></sub></nobr> non sine ratione vetustas admisit. Et rursus: Quia
picturas imaginum, quae ad aedificationem imperiti
populi fuerant factae, ut nescientes litteras, ipsam
historiam attendentes, quid actum sit discerent,
etc. <small>[Note: <nobr><sub></sub></nobr> Hoc loco ante Sophronii dicta quaedam deesse videntur.]</small> Item Sophronii episcopi Hierosolymitani, qui
ita explanavit in sancta sua synodica, quae in sancto
sexto concilio oblata et mirabiliter suscepta est, de
Spiritu sancto dicens: Vere Patri et Filio consempiternum,
consubstantialem atque contribulem, ejusdemque
essentiae atque naturae. Similiter et deitatis
Trinitatem consubstantialem, cohonorandamque ac
consessorem, connaturalem et cognatam atque contribulem,
in unam conrecapitulandam deitatem: atque
in unam copulandam communem dominationem,
absque personali confusione, et absque substantiali
divisione. Trinitatem itaque in unitate credimus, et
in unitate trinitatem glorificamus, et caetera. Item
ex epistola sancti Athanasii ad Epictetum directa,
inter caetera: Eorum vero qui putantur recte credere
<nobr><sub></sub></nobr> secundum omnia quae dicta sunt a sanctis Patribus,
qui propter inquisitionem immutare volentes,
nihil aliud faciunt nisi secundum quod scriptum est:
Proximum quidem potant insipientia: repugnant
autem ad nullam utilitatem, sed ut simplices tantum
evertant, etc. Item sancti Augustini lib. VII de Trinitate
<strong>(cap. 6)</strong>, inter caetera: Sic dicamus tres personas,
Patrem, et Filium, et Spiritum sanctum,
quemadmodum dicuntur aliqui tres amici, aut tres
propinqui, aut tres vicini, quod sint ad invicem, non
quod unusquisque eorum sit ad seipsum. Quapropter
quilibet ex eis amicus est duorum caeterorum, aut
propinquus, aut vicinus, quia haec nomina relativam
significationem habent, etc. Item ejusdem sancti
Augustini lib. VIII de Trinitate (in principio), inter
caetera: Tantam esse aequalitatem in ea Trinitate,
ut non solum Pater non sit major quam Filius, quod
attinet ad divinitatem, sed nec Pater et Filius simul
majus aliquid sint quam Spiritus sanctus, aut singula
<nobr><sub></sub></nobr> quaeque persona quaelibet trium minus aliquid
sit quam ipsa Trinitas. Dicta sunt haec, et si saepius
versando repetantur, familiarius quidem innotescunt:
sed et modus aliquis adhibendus est, Deoque
supplicandum devotissima pietate, etc.</p>
<br> <h4><center>IN ACTIONE PRIMA. </center></h4>
<p>CAP. IV.---<em>Reprehensio.</em> De eo quod Basilius archiepiscopus
in suae fidei lectione, post confessionem
Patris, et Filii, et Spiritus sancti, imaginum et lipsanorum
osculationem et adorationem inseruit, fidem
se habere dicens, participari ab his sanctificationem:
remissionem vero peccatorum, sive carnis resurrectionem,
seu vitam futuram omnino tacuit.</p>
<p><em>Responsio.</em> Sanctus Ambrosius Mediolanensis episcopus
in libro I <strong>(cap. 2)</strong> de Fide, quem ad Gratianum
<nobr><sub></sub></nobr> imperatorem misit, de Patre et Filio orthodoxe
dogmatizans, inter caetera inquit: Est enim plenitudo
divinitatis in Patre, et plenitudo divinitatis in
Filio. Et de Spiritu sancto nil dixit, quia tantummodo
de Patre et Filio explanavit. Et Basilius haeresim,
quam abjiciens anathematizavit, et confessionem
de vera religione orthodoxae fidei faciens, imagines
sacras et lipsana sanctorum amplectens venerabiliter
suscipit, de quibus dudum errorem habuit. Nam de
remissione peccatorum, sive carnis resurrectione,
seu vita futura, nullum habuit errorem, neque orthodoxae
fidei sanctae catholicae et apostolicae Ecclesiae
in hoc contradixit, sicut illi flebiles et infelices
haeretici, qui ex occasione imaginibus et lipsanis sanctorum
detrahere conati sunt, cum ipsis sacris imaginibus
ipsa lipsana sanctorum ejicientes atque abnegantes
contempserunt. Sed vae illis, quia de via recta
declinantes, per erroneam semitam plenamque frutetis
gradientes, in foveam inciderunt, quam facientes,
arsuri sunt in aeternum. Si enim explanare voluerimus
<nobr><sub></sub></nobr> de lipsanorum sanctorum veneratione per
divinarum Scripturarum et sanctorum Patrum opuscula,
quis valebit scribere, aut chartas proferre?
Pauca enim ex multis breviter memoramus sancti
Basilii episcopi Caesareae Cappadociae, in interpretatione
psalmi CXV, inter caetera: Ante hoc dicebatur
sacerdotibus et Nazaraeis. Quoniam omnis qui tetigerit
mortuum, immundus erit, et ut lavet vestimenta
sua. Nunc autem qui tetigerit ossa martyrum, accipiet
aliquam participationem sanctificationis de corpore
assistente gratia. <em>Pretiosa in conspectu Domini
mors sanctorum ejus,</em> etc. <strong>(Psal. CXV.)</strong> Item sancti
Joannis Chrysostomi episcopi Constantinopolitani in
sermone in Epistolam beati Pauli apostoli ad Romanos
<strong>(Serm. 32)</strong>, inter caetera: Ego autem et propter
hoc Romam diligo. Insuper adhuc et aliunde
eam habeo laudare, et pro magnitudine, et pro antiquitate,
et pro specie, et pro multitudine, et potentia,
et directionibus in praeliis. Omnia autem talia derelinquens,
<nobr><sub></sub></nobr> pro hoc eam beatifico, quia et vivens eis
scribebat, et sic eos diligebat, et praesentialiter eis
locutus est, et vitam ibi temporalem finivit, et sanctum
corpus ejus ibi habent, pro quo et honorabilior
civitas magis quam pro aliis. Et sicut corpus magnum
et forte oculos habet duos splendentes; sacrorum
horum corpora, id est Petri et Pauli: ita non est
coelum splendidius, quando sol emittit radios, sicut
Romanae urbis hae duae lampades ubique in mundo
illuxerunt. Exinde ergo rapietur Paulus, exinde Petrus.
Considerate et tremite: qualia videbit insignia
Roma, Paulum subito surgentem a loco requietionis
suae simul cum Petro, et proficiscentem obviam
Christo? Quale mandat Christo donum Roma? quales
coronas civitas continet duas? quales catenas
aureas circumnectit? quales habet fontes? Pro hoc
admiror civitatem, non pro multitudine auri, non
pro columnis, non pro alia phantasia, sed pro egregiis
cacuminibus summae Ecclesiae. Quis mihi tribuet
perfundi corpore Pauli, et adhaerere sacrae sepulturae
<nobr><sub></sub></nobr> et pulverem sanctum videre corporis illius, in
quo imitatus est Christum, in quo Christi stigmata
portavit, in quo ubique praedicationem disseminavit?
Pulverem illum corporis ejus, per quod ubique occurrit?
pulverem oris illius, per quod Christus annuntiabatur,
et lux lucescebat, etc.</p>
<p>Item ex sermone sancti Augustini in Natali sanctorum
apostolorum, inter caetera: Nam iste beatissimus
Petrus piscator, cui jubebat, non dico curator,
sed infimus obsonator, modo genibus provolutus
eum adorat imperator, etc.</p>
<p>Item ejusdem sancti Augustini in expositione
psalmi XLIV (post medium), inter caetera: <em>Filiae
regum delectaverunt te in honore tuo</em> <strong>(Psal. XLIV)</strong>;
quia non quaesierunt honorem patrum suorum, sed
quaesierunt honorem tuum. Ostendatur mihi Romae
<nobr><sub></sub></nobr> in tanto honore templum Romuli, in quanto ostendam
ibi memoriam Petri. In Petro quis honoratur,
nisi ille defunctus pro nobis, etc.</p>
<p>Item sancti Gregorii papae ex epistola Eusebio episcopo
Thessalonicensi directa <strong>(Lib. IX, ep. 69)</strong>, inter
caetera: Si autem Theodorus lector ad orationem
sanctos huc ad apostolos venire voluerit, eum fraternitas
vestra sine aliqua mora transmittat. Et alia
plura talia testimonia, quae exarare per ordinem longum
praevidemus.</p>
<br> <h4><center>IN EADEM ACTIONE. </center></h4>
<p>CAP. V.---<em>Reprehensio.</em> De eo quod Theodosius
Amorii episcopus desidiose sanctae et unicae Trinitatis
fidem tacuerit, de imaginibus vero incaute et extraordinarie
dixerit: Confiteor et promitto, et suscipio,
et osculor, et adoro imagines. Et post pauca:
Qui non instruunt diligenter omnem Christo dilectum
populum adorare et venerari sacras et venerandas
imagines omnium sanctorum, qui a saeculo Deo
<nobr><sub></sub></nobr> placuerunt, anathema.</p>
<p><em>Responsio.</em> Putamus quia zelo fidei fervens praedictus
Theodosius talem orationem confessus est qualem
in eorum definitione explanaverunt. Nam et
praedecessores nostros, videlicet beatissimos pontifices
Gregorium et Gregorium, Zachariam et Stephanum,
Paulum et iterum Stephanum, reperimus pro
sacrarum imaginum erectione in Spiritu sancto ferventes,
rectae fidei zelum habere. Pro quo dominus
Gregorius papa secundus junior, una cum 79 sanctissimis
episcopis ante confessionem beati Petri apostolorum
principis praesidens, multorum sanctorum Patrum
testimonia roborantes, venerari et adorare sacras
imagines in eorum concilio censuerunt. Porro
praedecessor noster sanctae recordationis quondam
dominus Stephanus papa similiter cum episcopis partium
Franciae atque Italiae praesidens in basilica Salvatoris
Domini nostri Jesu Christi, quae appellatur
Constantiniana, praedecessoris sui venerabile concilium
<nobr><sub></sub></nobr> confirmans atque amplectens, magis magisque
et ipse una cum omnibus episcopis praesidentibus,
sanctorum Patrum testimoniis adhaerentes, adorare
atque venerari sacras imagines statuerunt. Unde
et beatus Paulus apostolus docens inquit: <em>Tenete traditiones
quas accepistis</em> <strong>(II Thess. II)</strong>. Et iterum: <em>Sed
licet nos, aut angelus de coelo evangelizet vobis, praeterquam
quod evangelizamus vobis, anathema sit. Sicut
praediximus, et nunc iterum dico: Si quis vobis evangelizaverit
praeter id quod accepistis, anathema sit,</em> etc.
<strong>(Gal. I)</strong>.</p>
<br> <h4><center>IN ACTIONE TERTIA. </center></h4>
<p>CAP. VI.---<em>Reprehensio.</em> Ridiculose et pueriliter
dictum in sententia fidei Theodori archiepiscopi: <em>Mirabilis
Deus in sanctis suis</em> <strong>(Psal. LXVII)</strong>. Et continuo:
<em>Sanctis qui in terra sunt ejus, mirificavit omnes voluntates
meas inter illos</em> <strong>(Psal. XV)</strong>, tanquam hic versiculus
illum priorem subsequeretur.</p>
<p><em>Responsio.</em> In hoc modo gratis calumniari conantur;
quia sancta Ecclesia in matutino Deo canere laudes
<nobr><sub></sub></nobr> surgens, in primis: <em>Domine labia mea aperies</em> <strong>(Psal. L)</strong>
dicit, et post: <em>Venite exsultemus Domino</em> <strong>(Psal. XCIV)</strong>:
sic incipit: <em>Beatus vir</em> <strong>(Psal. I)</strong>. Similiter Paulus apostolus
fideliter prophetarum nomina percurrens per
ordinem, post Jephte David memoravit, et sic Samuel.
Sed et plura sanctorum opuscula invenimus ferre testimonia
de Novo et sic postmodum de Veteri Testamento:
sed ob hoc nullus audet quispiam de fidelibus
talia in ridiculo habere. Item sanctus Joannes
Chrysostomus in interpretatione epistolae beati Pauli
apostoli ad Hebraeos <strong>(Homil. 7)</strong>, inter caetera docens,
inquit: <em>Non videbit Dominus, nec intelliget Deus Jacob</em>
<strong>(Psal. XCIII)</strong>. Et iterum: <em>Labia nostra a nobis
sunt, quis noster Dominus est</em> <strong>(Psal. XI)</strong>? Et iterum:
<em>Propter quid irritavit impius Deum</em> <strong>(Psal. IX)</strong>? Et rursum:
<em>Dixit insipiens in corde suo: Non est Deus. Corrupti
</em><nobr><sub></sub></nobr> <em>sunt, et abominabiles facti sunt in voluntatibus
suis,</em> etc. <strong>(Psal. XIII)</strong>.</p>
<p>Item ejusdem sancti Joannis Chrysostomi in interpretatione
epistolae beati Pauli apostoli ad Romanos
<strong>(Homil. 7)</strong>: Pro quo et Matthaeus initium faciens
Evangelii, utrumque horum memorat primum, et
tunc per ordinem profert parentes eorum, dicens:
<em>Liber generationis Jesu Christi</em> <strong>(Matth. I)</strong>. Non sustinuit
dicere post Abraham, Isaac et Jacob, sed ante
Abraham David memoravit, et, quod est mirabile,
quoniam ante Abraham David posuit, sic dicens: <em>Filii
David, filii Abrahae,</em> et tunc coepit dicere per ordinem,
etc.</p>
<br> <h4><center>IN ACTIONE PRIMA. </center></h4>
<p>CAP. VII.---<em>Reprehensio.</em> Contra eos qui dicunt:
Deo cooperante nos direximus congregare vos, sive,
Congregavit vos Deus, concilium proprium statuere
volens.</p>
<p> <small>[Note: <nobr><sub></sub></nobr> Habetur in concilio Ephesino, actione prima.]</small> <em>Responsio.</em> In fine Evangelii sancti Marci: <em>Illi autem
</em><nobr><sub></sub></nobr> <em>profecti praedicaverunt ubique, Domino cooperante,
et sermonem confirmante sequentibus signis</em>
<strong>(Marc. XVI)</strong>. Item sancti Cyrilli in sermone sanctae
Dei genitricis, inter caetera: Gloria quidem tibi a
nobis sancta mystica Trinitas, quae hos et nos omnes
convocavit in hanc vocationem Dei genitricis
Mariae, etc. Item ex sancta synodo, actione
decima octava, post subscriptiones episcoporum et
imperatoris, Constantinus piissimus imperator dixit:
Deum testem proferimus. Et post pauca: Cum
ergo Deo complacuit tempus concedere, invitavimus
fieri collectionem vestram, ad considerandum nobis
sanctas Dei Scripturas, omnemque vocis sive assertionis
novitatem quae adjecta est ad intemeratam nostram
Christianorum fidem in his vicinis temporibus,
a quibusdam prava sentientibus, expellendam, etc.</p>
<br> <h4><center>IN ACTIONE TERTIA. </center></h4>
<p>CAP. VIII.---<em>Reprehensio.</em> Contra eos qui dicunt
<nobr><sub></sub></nobr> quod imaginis honor in primam formam transit.</p>
<p><em>Responsio.</em> Qui huic contradicere voluerit, sancti
Basilii contradicet expositioni <strong>(Lib. de Spiritu sancto,
cap. LXXV)</strong>, quem nullum ex fidelibus credimus adversus
ejus orthodoxam fidem expugnare. Quia ipse
in sacratissima epistola sua, quam misit ad Amphilochium,
inter caetera istud explanavit capitulum.
Item sancti Severiani episcopi Gabalanensis, alias
Gavalensis, in homilia in qua demonstravit Scripturas
per Dominum explanatas, inter caetera: Vestem
imperialem si injuriaveris, nunquid qui eam induit
injuria afficis? Nescis quoniam si quis imaginem imperatoris
injuriaverit, primae formae dignitati affert injuriam?
Nescis quoniam si quis imaginem quae a ligno
detrahit, non sicut in inanimatam materiam audens
sic judicatur, sed sicut qui adversus imperatorem
manus extendens foedat materiam, sine anima imperatoris,
segregatam ab imperatore? Imago enim omnino
si feriatur, ejus injuria imperatorem attingit,
etc.</p>
<br> <h4><center>IN EADEM ACTIONE. </center></h4><nobr><sub></sub></nobr> 
<p>CAP. IX.---<em>Reprehensio.</em> Quod infauste et praecipitanter
sive insipienter Constantinus Constantiae
Cypri episcopus dixit: Suscipio et amplector honorabiliter
sanctas et venerandas imagines, et quae
secundum servitium adorationis, quae substantiali et
vivificatrici trinitati emitto. Et qui sic non sentiunt
neque glorificant, a sancta catholica et apostolica
Ecclesia segrego, et anathemati submitto, et parti
eorum qui abnegaverunt incarnatam et salvabilem
dispensationem Christi veri Dei nostri emitto.</p>
<p><em>Responsio.</em> Ex prava revertentes haeresi, totis nisibus
eorum, tentaverunt sanctae catholicae et apostolicae
in ipsorum confessione satisfacere Ecclesiae,
et ideo talem adorationem se confessi sunt pro sacris
imaginibus credere qualis in definitione synodi constituta
<nobr><sub></sub></nobr> est inter caetera <strong>(Act. 7)</strong>: Reordinari venerandas
et sanctas imagines, quae ex coloribus et metallo
et caetera materia opportune habentur in sanctis
Dei ecclesiis, in sacris vasis, et in vestibus, parietibus
et tabulis domibusque et viis: quasque Domini
et Salvatoris nostri Jesu Christi imagines, intemeratae
dominae nostrae sanctae Dei genitricis, pretiosorum
angelorum et omnium sanctorum et justorum
virorum. Quantum enim frequenter per imaginariam
reformationem videntur, tantum et qui eas aspiciunt
assurgunt ad [prototyporum] primae formae memoriam
et dilectionem, et ut his osculum et honorabilem salutationem
reddant, nequaquam autem secundum
fidem nostram veram culturam, quae decet solam divinam
naturam, sed quemadmodum signo pretiosae
et vivificae crucis, et sanctis Evangeliis, et caeteris
sacris ornatis, etc.</p>
<br> <h4><center>IN ACTIONE SECUNDA. </center></h4>
<p><nobr><sub></sub></nobr> CAP. X.---<em>Reprehensio.</em> Quod Euthymius Sardensis
episcopus a praefati Constantini errore non multum
dissentit in eo quod ait: Ex toto corde suscipio venerandas
imagines, cum condecenti honore et amplectibili
adoratione. Illos enim qui aliter aut contrarie
sentiunt, aut dogmatizant contra sanctas imagines,
alienos catholicae Ecclesiae deputans praedico,
et haereticos annuntio.</p>
<p><em>Responsio.</em> Ecce, ut supra diximus, secundum definitionem
synodi confitentur se puram facere Ecclesiae
catholicae confessionem in eo ubi iste ex toto corde
se dicit suscipere venerandas imagines, et cum decenti
honore et adoratione amplecti, ut superius in
definitione synodi dictum est: Nequaquam secundum
fidem nostram veram culturam, quae decet solam divinam
naturam, sed quemadmodum signo pretiosae et
vivificae crucis, et sanctis Evangeliis, et caeteris sacris
ornatis. Et ideo dixit, cum condecenti honore;
et promisit se contrarios catholicae Ecclesiae haereticos
annuntiare.</p>
<br> <h4><center>IN ACTIONE QUARTA. </center></h4><nobr><sub></sub></nobr> 
<p>CAP. XI.---<em>Reprehensio.</em> Quod nulla auctoritate vigeat,
neque in ullo authenticorum librorum reperiatur,
quod illi dicunt per imaginem cujusdam Polemonis
quamdam ab adulterii perpetratione coercitam
fuisse: quod quidem aequare nituntur miraculo quod
fimbria Dominicae vestis actum est, quam mulier
contingens exoptatam recepit sanitatem.</p>
<p><em>Responsio.</em> In hoc capitulo qui haec scripserunt, incriminari
moliuntur, et contradicere veritati nituntur.
Quod probare nequaquam possunt de illis, quod
aequare Polemonis miraculum auderent cum fimbria
Dominicae vestis. In synodo vero miraculum imaginis
Polemonis de sermonibus episcopi sancti Gregorii
Theologi, ubi de industria versum scripsit, ipsum
ostensum est testimonium, et a Basilio Ancyrae, seu
et a Tarasio patriarcha Constantinopolitano, simul
et a Nicephoro episcopo Dyrrachii singulatim responsum
est. Basilius quidem episcopus respondit: Sanctus
<nobr><sub></sub></nobr> Gregorius deiloquus Pater mirabilem putavit
imaginem Polemonis. Et patriarcha dixit: Etenim
castitas ex ea peracta est. Nisi enim vidisset
imaginem prostituta Polemonis, nequaquam ab adulterio
recessisset. Simulque et Nicephorus episcopus
respondit: Mirabilis imago et digna valde nimis,
quoniam potuit mulierem eruere de abominabilis
ludibrii operatione. Et post haec sic alius lector
legit: Beati Antipatri episcopi Bostrorum ex sermone
de fluxu sanguinis, ubi post multam explanationem,
sanctus inquit: Adepta donum, titulum erexit
Christo, divitias quidem mendicis expendens, divitias
vero reliquas offerens Christo. Et post haec sic
iterum separatim pro miraculo fluxuosae mulieris patriarcha
respondit: Sicut et imaginem quae titulatur
Christo eam offert, quemadmodum fluxuosa titulum.
Similiter et Basilius episcopus respondit:
Proprie dicere jubet, et suscipit prolixe qui faciunt
<nobr><sub></sub></nobr> imagines. Tamen vestra a Deo inspirata veridica
excellentia ipsam synodum legi facere potest in
actione quarta, utrum sic est, an non.</p>
<br> <h4><center>IN ACTIONE SEXTA.
<em>Tomo tertio.</em> </center></h4>
<p>CAP. XII.---<em>Reprehensio.</em> Quod non pertineat ad
imaginum adorationem, ut illi stultissime et irrationabiliter
putant, quod per legislatorem scriptum est:
<em>Ecce vocavi ex nomine Beseleel filium Huri filii Hur
de tribu Juda, et replevi eum spiritu sapientiae et intelligentiae
ad perficiendum opus ex auro et argento:
et dedi ei socium Ooliab filium Achisamech,</em> etc.
<strong>(Exod. XXXI)</strong>.</p>
<p><em>Responsio.</em> Pro his firmissimis exemplis praedecessor
noster sanctissimus dominus Gregorius secundus
junior papa, in suo sacro concilio (quod et in alio
concilio praedecessoris nostri domini Stephani papae,
una cum sacerdotibus partium Franciae atque Italiae
<nobr><sub></sub></nobr> acto, susceptum et veneratum est), in eo ipso praesidente
sanctissimo ac beatissimo quondam domino
Gregorio papa per semetipsum, similiter dixit: Si
contraria sentientibus, et irritas facere quaerentibus
antiquas Patrum traditiones, salutis occurreret conversio,
sufficerent utique ea quae superius a nobis ex
Patrum testimoniis vel sacris dicta sunt documentis.
Sed quia videmus, quod moerentes dicimus, plerosque
turbatis mentibus statuta conturbare Ecclesiae,
ideo, fratres charissimi, extenditur sermo, et cupimus
ad compescendam erroris insaniam adhuc ex veteribus
documentis aliquid dicere: forsan resipiscent
inquieti. In libro enim Exodi sic legimus: <em>Locutus
est Dominus ad Moysen, dicens: Loquere filiis Israel,
ut tollant mihi primitias; ab omni homine, qui offert
ultroneus, accipietis eas. Haec sunt autem quae accipere
debetis, et caetera per ordinem, usque ad duos cherubim,
qui erunt super arcam testimonii, cuncta, quae
per te mandabo filiis Israel</em> <strong>(Exod. XXV)</strong>. Nam et aliud
protulit testimonium ex libro tertio Regum, ut sileant
<nobr><sub></sub></nobr> garrientes mandato Dei. A Salomone constructo
templo, <em>Inter alia fecit in oraculo duos cherubim de
lignis olivarum.</em> Et infra: <em>Et sculpsit in eis picturam
cherubim, et palmarum species, et anaglypha valde
prominentia, et texit ea auro: et operuit tam cherubim,
quam palmas, et caetera auro</em> <strong>(III Reg. VI)</strong>.
Ecce, charissimi fratres, consideremus quid Deo mandante
Moyses fecerit, quidve Salomon sapientissimus
jussu construxerit divino, etc. Quanto debemus
puro corde et animo sculptum Christum Deum nostrum,
sanctamque semper virginem ejus genitricem
Mariam, apostolos quoque, vel omnes sanctos Dei per
eorum sacras effigies atque imagines colere vel adorare,
et ad propitiandum nobis petere et relaxari delicta?
Nos non ob aliud nomen imagines facimus et
adoramus, sed pro nobis incarnato Verbo Dei. Si
autem manufacta omnia abjicienda sunt, neque arca
foederis, neque aurei et caelati cherubim ejus debuerunt
recipi, quae per Beseleel et Ooliab facta sunt
juxta praeceptum Dei. Si vero illa suscepta sunt, et
<nobr><sub></sub></nobr> hae imagines opportune recipiuntur, quoniam secundum
Deum fiunt. Unde et operantur, sicuti et arca,
multa miracula. Nam et arca et cherubim, ut et hae
sine anima erant, et manufacta, et sculpta. Sed
sicut illic per illa operabatur Deus et glorificabatur,
ita et hae simili modo secundum visiones et revelationes
prophetarum coloribus distinctae efficiuntur.
Et ne aliquis propter adorationem quae a praedecessoribus
nostris sanctissimis praesulibus promulgata
est, oblatrare praesumat, sciat ipsos talem adorationem
docuisse qualem praedecessor noster sanctus
Gregorius egregius doctor et papa in epistola sua
quam in praefato concilio domini Stephani papae Herulphus
episcopus [Lingonensis] proviciae Galliarum
civitatis protulit, ubi inter caetera Secundinum servum
Dei inclusum Galliae docuit dicens: Scimus
quia tu imaginem Salvatoris nostri ideo non petis, ut
pro Deo aut quasi Deum colas, sed ob recordationem
<nobr><sub></sub></nobr> Filii Dei, ut in ejus amore recalescas, cujus te
imaginem videre consideras. Et nos quidem non
quasi ante Divinitatem ante illam prosternimur, sed
illum adoramus quem per imaginem aut natum, aut
passum aut in throno sedentem recordamur. Et dum
nobis ipsa pictura quasi scriptura ad memoriam Filium
Dei reducit, animum nostrum aut de resurrectione
laetificat, aut de passione demulcet. Ideoque
direximus tibi surtarias [<em>Al.,</em> surcarias. <em>H.</em>] duas,
imaginem Salvatoris, et sanctae Dei genitricis Mariae,
beatorumque Petri et Pauli apostolorum continentes,
per supradictum filium nostrum diaconum, et unam
crucem, et clavem pro benedictione a sanctissimo
corpore Petri apostolorum principis, ut per ipsum a
maligno sis defensus per cujus sanctum lignum munitum
te esse credis, etc.</p>
<br> <h4><center>IN ACTIONE QUARTA. </center></h4>
<p>CAP. XIII.---<em>Reprehensio.</em> Quod Theodosius Myrensis
episcopus ridiculose et pueriliter egerit qui, ut
<nobr><sub></sub></nobr> imaginum adorationem astrueret, somnia archidiaconi
sui in eadem synodo retulit.</p>
<p><em>Responsio.</em> Cui dubium est quod et in Vetere et in
Novo Testamento pluribus per somnia futura revelata
sunt? Sed ut de pluribus optimum unum memoremus,
sancti Ambrosii Mediolanensis episcopi testimonium
proferimus, qui in expositione sanctorum
martyrum Gervasii et Protasii <strong>(Lib. VII, ep. 53)</strong> inter
reliqua ait: Tertia vero nocte, confecto jejuniis
corpore, non dormienti, sed stupenti, quaedam mihi
apparuit tertia persona, quae similis erat beato Paulo
apostolo, cujus vultus me pictura docuerat, etc.
Hoc testimonium a Sergio sanctissimo quondam archiepiscopo
Ecclesiae Ravennatis per Joannem diaconum
suum in praefato concilio sanctae recordationis
domini Stephani praedecessoris mei pro sacrarum
imaginum veneratione oblatum est.</p>
<p>Item sancti Gregorii Theologi in epitaphio Caesarii
fratris sui (<em>Orat. funeb. in laudem Caesarii,</em> circa
finem),
<nobr><sub></sub></nobr> inter caetera: Tunc Caesarium meum videbo,
nunquam abeuntem, nunquam remeantem,
nunquam lamentatum, nunquam misertum, sed splendidum,
gloriosum, excelsum, qualis mihi et in visione
apparuisti. Hoc dilecte fratrum mihi, etc. Sed et
sanctus Gregorius papa in Dialogis suis meminit de
quibusdam beatissimis viris atque religiosis feminis,
simulque puellis, quod sanctam Dei genitricem Mariam
atque principes apostolorum Petrum et Paulum,
et sanctos martyres viderint in transitu suo. Unde
eos cognoverunt nisi per picturam, sicut et beatus
Ambrosius, ut superius exaravimus, dixit?</p>
<br> <h4><center>IN EADEM ACTIONE. </center></h4>
<p>CAP. XIV.---<em>Reprehensio.</em> Deliramentum errore
plenum quod de retruso quodam dixerunt, qui daemoni
jurasse et ipsum juramentum irritum fecisse
perhibetur: cujus abbas non mediocriter delirasse
dignoscitur, dicens ei commodius esse omnia in civitate
lupanaria ingredi quam abnegare adorationem
<nobr><sub></sub></nobr> imaginis Domini aut ejus sanctae genitricis.</p>
<p><em>Responsio.</em> Hoc testimonium ex libro praecipui
doctoris sancti Sophronii oblatum est, et nullus est,
ut opinamur, inter orthodoxos Christianos qui ejus
deiloqua dogmata, vel quodlibet explanationis opusculum
respuere auderet.</p>
<p>Item sancti Joannis Chrysostomi in amputatione
capitis sancti Joannis Baptistae, inter caetera: Oportebat
enim eum non vetare venerationem sacrarum
imaginum.</p>
<p>Item in epistola sancti Gregorii papae ad Januarium
episcopum Calaritanum directa <strong>(Lib. VII, ind. 2, ep.
5)</strong>, vobis demonstrantes jam superius exaravimus.</p>
<br> <h4><center>IN ACTIONE SECUNDA. </center></h4>
<p>CAP. II.---<em>Reprehensio.</em> Inutile et dementia prolatum
et risu dignum dictum Agapii Caesareae Cappadociae
episcopi reprehenditur in eo quod dixit:
Scriptum est in nostris divinis Scripturis.</p>
<p><nobr><sub></sub></nobr> <em>Responsio.</em> Divina Scriptura pro salute hominum
praedicari a fidelibus videtur. Et ideo existimamus
quod dixisset: In nostris divinis Scripturis, gloriam
et decorem fideliter ex ipsis se habere desiderans,
simulque ab eadem sacra Scriptura se docente
dicere, quemadmodum in sanctorum Patrum opusculis
scriptum est, etc. Sancti Augustini de proverbio
Salomonis tractatu, inter caetera: Habent et ipsi
sacramenta nostra, habent Scripturas nostras, habent
Amen et Alleluia nostrum, habent plerique
symbolum nostrum, etc.</p>
<br> <h4><center>IN ACTIONE QUARTA. </center></h4>
<p>CAP. III.---<em>Reprehensio.</em> Inutile et demens, et
errore plenum dictum quod dicunt: Qui Deum
timet honorat omnino, adorat et veneratur sicut
Filium Dei Christum Dominum nostrum, et signum
crucis ejus, et figuram sanctorum ejus.</p>
<p><em>Responsio.</em> Ex libro beati Augustini de filio Abraham
ducto ad sacrificium, inter caetera: Non enim
<nobr><sub></sub></nobr> frustra moti estis, cum hoc dicerem: Crux cornua
habet. Sic enim duo ligna compinguntur in se, ut
speciem crucis reddant. Sicut ergo in imagine crucis
multis locis videmus, ut fiant duo cornua, quibus
infigantur manus, cornibus haerentem arietem crucifixum
Dominum video, etc.</p>
<br> <h4><center>IN EADEM ACTIONE. </center></h4>
<p>CAP. IV.---<em>Reprehensio.</em> De eo quod idem Joannes
non recte dixit: Per imaginem, quae per colores
apparet, adoratur fortitudo ejus et glorificatur, et
ad memoriam veniemus de ejus in terra praesentia.</p>
<p><em>Responsio.</em> Item ex epistola sancti Gregorii papae
<strong>(Lib. VII, ep. 13)</strong>, Secundino servo Dei incluso directa,
inter caetera: Quod imaginem illius quem colis
tibi dirigendam per Dulcitium diaconum tuum rogasti,
valde nobis tua postulatio placuit, quia illum
in corde tota intentione quaeris cujus imaginem prae
oculis habere desideras, ut visio corporalis quotidiana
semper reddat exoptatum, et dum picturam vides,
<nobr><sub></sub></nobr> ad illum animo inardescas cujus te imaginem videre
consideras, etc.</p>
<br> <h4><center>IN ACTIONE QUINTA. </center></h4>
<p>CAP. V.---<em>Reprehensio.</em> De eo quod dicunt: Ejusdem
criminis reus est qui imagines spernit, cujus et
Nabuchodonosor, qui ossa regum Juda protulit e sepulcris,
et Judaici regis oculos occisis filiis eruit, et
cherubim de templo abstulit.</p>
<p><em>Responsio.</em> Jam per epistolam sancti Gregorii papae
superius exaravimus qualiter imagines non sunt spernendae,
sed venerandae. Unde praedecessores nostri
saepius dicti sanctissimi pontifices in sacris conciliis
talem dedere sententiam: Si quis sanctas imagines
Domini nostri Jesu Christi, et ejus genitricis,
atque omnium sanctorum secundum sanctorum Patrum
doctrinam venerari noluerit, anathema sit.</p>
<br> <h4><center>IN EADEM ACTIONE. </center></h4>
<p><nobr><sub></sub></nobr> CAP. VI.---<em>Reprehensio.</em> De eo quod secundum
Demetrii diaconi dictum, incaute et inordinate parentes
eorum egerunt, duos libros inargentatos, eo quod
quiddam de imaginibus in his continebatur, comburentes,
et alterius libri duo folia praeciderunt.</p>
<p><em>Responsio.</em> Hoc proprium haereticorum factum demonstratur,
quemadmodum in eorum pseudosyllogo
sub quondam Constantino haeretico imperatore deliraverunt.</p>
<p>Sancti Cyrilli ex epistola ad Successum episcopum
Neocaesareae (circa finem), inter caetera: Deficientes
adversus has increpationes machinati sunt aliquid
amarum et haeretica impietate dignum. Corrumpentes
enim epistolam, et quaedam auferentes, et quaedam
addentes ediderunt, ut putaretur memorabilem
illum similia sentire Nestorio, et qui cum eo, etc.</p>
<p>Item sanctae sextae synodi in tertia actione, inter
caetera: Sermo sanctae memoriae Mennae archiepiscopi
Constantinopoleos ad Vigilium beatissimum
<nobr><sub></sub></nobr> papam Romanum de eo quod una sit Christi voluntas.
Exsurgentes legati apostolicae sedis Romae, exclamaverunt:
Piissime domine, falsatus est praesens liber
quintae synodi, etc.</p>
<p>Item fertur in ipsa sancta sexta synodo <strong>(Act. 8,
post medium)</strong>: Sancta sexta synodus dixit: Ecce
et hoc testimonium sancti Patris peremisti. Non congruit
orthodoxis ita circumtruncatas sanctorum Patrum
voces deflorare: haereticorum potius proprium
hoc est. Macarius haereticus dixit: Et jam dixi, quia
quaerens instabilire intentionem meam, hoc modo
defloravi. Sancta synodus exclamavit: Haereticum
seipsum manifeste demonstravit, etc.</p>
<br> <h4><center>IN EADEM ACTIONE. </center></h4>
<p>CAP. VII.---<em>Reprehensio.</em> De eo quod in eodem libro
in tabulis argenteis Leontius a secretis imagines cernens,
antiquissimum et ingeniosissimum sui erroris
emolumentum se invenisse gloriatus est.</p>
<p><em>Responsio.</em> Item ex eodem sancto sexto concilio
<nobr><sub></sub></nobr> inter caetera <strong>(Act. 8, post medium)</strong>: Constatinus
piissimus imperator, et sancta synodus dixerunt:
Edicat Macarius, ut quid haec necessaria sunt circumrecidit
de testimonio sancti et probabilis Patris (<em>sic</em>)?
Macarius haereticus dixit: Ego testimonia quae defloravi,
secundum proprium intentum defloravi. Et
post pauca: Sancta synodus dixit (Loco cit.): Ecce,
benignissime domine, et hoc testimonium abscidit.
Namque post testimonia per jussionem vestrae fortitudinis
relegantur, ostendent defloratione ejus obumbrata,
etc.</p>
<br> <h4><center>IN EPISTOLA IMPERATORIS. </center></h4>
<p>CAP. VIII.---<em>Reprehensio.</em> De eo quod Constantinus
et Irene in epistola sua venerabili papae urbis
Romae scripserunt: Rogamus tuam paternitatem,
et maxime Deus rogat, qui nullum hominem vult perire.</p>
<p><em>Responsio.</em> In sancto Evangelio ita ait Dominus:
<nobr><sub></sub></nobr> <em>Simon, ecce Satanas expetivit vos, ut cribraret sicut triticum.
Ego autem rogavi pro te, ut non deficiat fides
tua: et tu aliquando conversus, confirma fratres
tuos,</em> etc. <strong>(Luc. XXII)</strong>.</p>
<p>Item in Epistola beati Pauli apostoli, inter caetera:
<em>Quoniam quidem Deus erat in Christo mundum reconcilians
sibi, non reputans illis delicta ipsorum, et posuit
in nobis verbum reconciliationis. Pro Christo ergo legatione
fungimur, tanquam Deo exhortante per nos.
Obsecramus pro Christo, reconciliamini Deo</em> <strong>(I Cor. V)</strong>.</p>
<p>Item sancti Joannis Chrysostomi in sermone de
Ascensione Domini, inter caetera: Disce quod non
nostra deprecatione, qui eum offenderamus, sed postulatu
ejus, qui juste nobis fuerat iratus, pax facta
est. <em>Pro Christo namque,</em> ait Apostolus, <em>legatione
fungimur, tanquam Deo rogante per nos</em> <strong>(Ibid.)</strong>. Quid
hoc est? Ipse rogat qui injuriam passus est? Valde
inquit. Nam Deus clemens, et ipse tanquam misericors
pater deprecatur. Et vide qui medius est, qui
<nobr><sub></sub></nobr> reconciliator accessit, non angelus, non archangelus,
sed ipse Filius deprecantis, etc.</p>
<p>Item ejusdem sancti Joannis Chrysostomi in interpretatione
Epistolae ad Romanos <strong>(Homil. 5, circa fin.)</strong>,
inter caetera: Quid enim post haec? Jam non prophetas,
jam non angelos, jam non patriarchas, sed
ipsum misit Filium: et occisus est, et ipse veniens,
et nec sic exstinxit amorem, sed accendit amplius, et
manet rogans. Et infra: Et clamat Paulus, dicens:
<em>Pro Christo enim legatione fungimur, tanquam Deo
exhortante per nos. Obsecramus pro Christo, reconciliamini
Deo</em> <strong>(Ibid.)</strong>. Et post pauca: Consideremus
quoties eum injuria affecerimus post millia bona,
cum tamen perstiterit rogans, quoties eum transgressi
simus, cum tamen ipse non negligat nos, etc.</p>
<br> <h4><center>IN ACTIONE QUARTA </center></h4>
<p>CAP. IX.---<em>Reprehensio.</em> De eo quod praefatus
Joannes dixit: In hominis forma luctatus est
<nobr><sub></sub></nobr> cum ipso, et vocavit eum Israel, quod est interpretatum
mens videns Deum.</p>
<p><em>Responsio.</em> Ex libro sancti Gregorii Theologi de
deitate <strong>(Orat. 2 de Theolog., post medium)</strong>, inter
caetera: Jacob enim scalam excelsam vidit.
Et post pauca: Et quasi cum homine, Deo
colluctabatur. Et post caetera: Et certamen
pietatis translationem vocationis accepit, transnominatus
pro Jacob Israel, etc.</p>
<p>Item sancti Augustini de luctatione Jacob cum
angelo, inter caetera. Tenebat ergo et luctabatur,
quasi cum carnali habitu Jacob amplecti
volens, dicebat: <em>Dimitte me carnaliter, quia ecce
jam mane est, ut spiritualiter illumineris,</em> etc.
<strong>(Gen. XXXII)</strong>.</p>
<br> <h4><center>IN EADEM ACTIONE. </center></h4>
<p>CAP. X.---<em>Reprehensio.</em> Quod non recte sentiant
qui dicunt: Si secundum Moysis legitimam
traditionem praecipitur populo purpura hyacinthina
<nobr><sub></sub></nobr> in fimbriis in extremis vestimentis poni ad memoriam
et custodiam praeceptorum, multo magis
nobis per assimilatam picturam sanctorum virorum
videre exitum conversationis eorum, et horum
imitati fidem secundum apostolicam traditionem.
<strong>(Hebr. XIII.)</strong></p>
<p><em>Responsio.</em> Credimus quia incognitum non habetis
illud quod sanctus Gregorius papa, ut superius
exaravimus, in epistola sua dixit <strong>(Lib. IX,
ep. 9)</strong>; et quia in locis venerabilibus sanctorum
depingi historias non sine ratione vetustas admisit.
Et quatenus iterum, dum super Ezechielem
prophetam tractaret de distinctione sacri eloquii,
adjunxit <strong>(Homil. 10, in initio)</strong>: Scriptura sacra
cibus noster est et potus. Et post pauca: In
rebus enim obscurioribus quae intelligi nequeunt,
nisi exponantur, cibus est: quia quidquid exponitur,
ut intelligatur, quasi manditur ut glutiatur.
In rebus vero apertioribus potus est. Potum enim
<nobr><sub></sub></nobr> non mandendo glutimus. Apertiora ergo mandata
bibimus, quia etiam non exposita intelligere valemus,
etc. Unde et a praedecessoribus meis sanctissimis
pontificibus in eorum sacris conciliis
expositum est, de veteribus historiis inter plura
promulgantibus: Si vero illa suscepta sunt, et
hae imagines opportune suscipiuntur, quoniam
secundum Deum fiunt. Unde et operantur, etc.</p>
<br> <h4><center>IN ACTIONE QUARTA. </center></h4>
<p>CAP. XI.---<em>Reprehensio.</em> Quod non bene Joannes
presbyter senserit qui, ut imaginum adorationem
astrueret, dixit: Et Jesu Nave duodecim
lapides statuit in Dei memoria <strong>(Josue IV)</strong>.</p>
<p><em>Responsio.</em> In libro Josue scriptum est: <em>Josue
vero scidit vestimenta sua, et cecidit pronus in
terram coram arca Domini usque ad vesperum,
tam ipse quam omnis Israel, miseruntque pulverem
super capita sua</em> <strong>(Jos. VII)</strong>. Et post pauca:
<em>Dixitque Dominus ad Josue: Surge, cur jaces
</em><nobr><sub></sub></nobr> <em>pronus in terra? Peccavit Israel, et praevaricatus
est pactum meum</em> <strong>(Ibid.)</strong>. Et iterum post pauca:
<em>Surge, sanctifica populum, et dic eis: Sanctificamini
in crastinum,</em> etc. <strong>(Ibid.)</strong>. Ecce prostratus
ante arcam foederis Josue, exauditus est. Unde
mellifluus doctor sanctus Gregorius papa in epistola
sua <strong>(Lib. VII, ep. 53)</strong>, de qua superius exaravimus,
Secundino servo Dei in Galliis incluso
directa, inter caetera monuit, dicens: Et nos
quidem non quasi ante Divinitatem ante ipsam
prosternimur, sed illum adoramus quem per imaginem
aut natum, aut passum, aut in throno
sedentem recordamur, etc.</p>
<p>CAP. XII.---<em>Reprehensio.</em> Quod non sit aequalis
adoratio, ut illi dicunt, Nathan prophetae
erga David regem, adorationi imaginum.</p>
<p><em>Responsio.</em> Ex libro sancti Gregorii papae super
Job <strong>(Lib. IV, c. 1)</strong>, inter caetera: Ita cum in
<nobr><sub></sub></nobr> sacro eloquio sola historia aspicitur, nihil aliud
quam facies videtur: sed si huic assiduo usu
conjungimur, ejus nimirum mentem quasi ex
collocutionis familiaritate penetramus. Dum enim
alia ex aliis colligimus, facile in ejus verbis
agnoscimus, aliud esse quod intimant, aliud quod
sonant. Tanto autem quisque notitiae illius extraneus
redditur, quanto in sola ejus superficie
ligatur, etc.</p>
<p>Item in eodem libro inquit: Quid per David,
qui manu fortis vel desiderabilis interpretatur,
nisi Redemptor noster accipitur? Quid per ejus
donum, nisi Ecclesia designatur? Et post pauca:
Inquisitio enim divinitatis Domini, fons occultus;
apparitio vero incarnationis ipsius, fons
patens. Quid autem per Jerusalem, quae visio
pacis accipitur, nisi eadem sancta Ecclesia demonstratur?
In ipsa enim mundi corde Dominum
contemplantur, de quo scriptum est: <em>Ipse est
enim pax nostra, qui fecit utraque unum,</em> etc.
<nobr><sub></sub></nobr> <strong>(Ephes. II.)</strong></p>
<p>CAP. XIII.---<em>Reprehensio.</em> Quod sententia Joannis
Constantinopolitani, quam illi in testimonium
adorandarum imaginum trahunt, non ad id quod illi
putant pertinere dignoscitur.</p>
<p><em>Responsio.</em> Multae sententiae sancti Joannis Constantinopolitani
in saepius nominata referuntur
synodo, et qualis ex ipsis sit, quae non ad id
quod putaverunt pertineat, siluerunt. Nam in
praedecessorum nostrorum sanctorum pontificum
conciliis sancti Joannis Chrysostomi ita fertur
sententia, inter caetera: Omnia tibi ministrant
homini, magis autem imagini; quia et quando
imperiales vultus et imagines in civitatem introeunt,
obviant judices et senatus, cum laude et
timore, non tabulam honorantes, neque fusae cerae
scripturam, sed vultum imperatoris, sic et mundi
hominum non terrarum speciem honorantes, sed
coelestem vultum veneremur, etc.</p>
<br> <h4><center>IN ACTIONE QUARTA. </center></h4><nobr><sub></sub></nobr> 
<p>CAP. XIV---<em>Reprehensio.</em> Quod judices, qui in
praefata synodo fuerunt, insolenter et incongrue
artem pictoriam extollere conati sunt, dicentes:
Pia est enim ars pictoris, et non recte eam
quidam insipienter detrahunt. Ipse enim Pater
pictorem pie agentem commendat.</p>
<p><em>Responsio.</em> Beatum Asterium toto Oriente sanctum
habent, dum et de gestis sanctae Euphemiae sermonem
fecisset, laudavit ejus martyrium, sicut
per ordinem viderat illud liquidius pictum. Et
ideo similiter et illi ipsam laudaverunt picturam
adversus haereticos, dicentes quia insipienter eam
detrahunt. Sancti Gregorii Theologi in sermone
de beato Gregorio Nysseno (<em>Orat. ad S. Greg.
Nyss.,</em> initio), inter caetera: Putas ergo sufficiunt
haec, aut et breviter virum nobis sermo
describet? Si oportet, quemadmodum studiosi pictores
<nobr><sub></sub></nobr> multoties committentes colores, ut perfectionem
vobis sermonis formam addam, et describam
vobis purissimum et manifestissimum, etc.</p>
<p>Item sancti Joannis Chrysostomi in sermone in
coena Domini, inter caetera: Nam sicut pictores
pingendam tabulam vestigiis quibusdam obumbrare
consueverunt, et sic colorum varietate
perficere, ita et Christus fecit. In mensa et typi
Pascha describit, et Pascha veritatis ostendit, etc.</p>
<p>Item ex libro sancti Augustini de Proverbio
Salomonis, inter caetera: <em>Os nostrum patet ad
vos, o Corinthii</em> <strong>(II Cor. VI)</strong>. Os suum aperuit
attente, et ordinem posuit linguae suae, laudans
creaturam, tanquam creaturam, Creatorem tanquam
Creatorem, angelos tanquam angelos, coelestia tanquam
coelestia, terrestria tanquam terrestria, etc.</p>
<br> <h4><center>IN EADEM ACTIONE. </center></h4>
<p>CAP. XV---<em>Reprehensio.</em> Inutile et mendacio
<nobr><sub></sub></nobr> plenum dictum Joannis presbyteri et legati Orientalium,
dicentis: Non contraeunt pictores
Scripturis, sed quidquid Scriptura dicit haec demonstrant,
quatenus concordes sint Scripturis.</p>
<p><em>Responsio.</em> Jam saepius superius exaravimus qualiter
per sacram epistolam suam, Sereno episcopo
Massiliensi directam, sanctus Gregorius eximius
doctor et papa, inter caetera docuit: <strong>(Lib. IX, ep.
9)</strong>: Ac deinde subjungendum quia picturae imaginum,
quae ad aedificationem imperiti populi
factae fuerant, ut nescientes litteras ipsam historiam
intendentes, quid dictum sit discerent, etc.</p>
<p>Item sancti Joannis Chrysostomi in interpretatione
psalmi L, cujus initium: Pictores imitantur
arte naturam, et colores coloribus permiscentes,
visibiles corporum depingunt imagines.
Et post pauca: Et imperatorem sedentem
et barbarum subditum, et gladium acutum, et
fluvios decurrentes, et campos variis coloribus
adornatos, et omnia quae videntur per artem imitantes,
<nobr><sub></sub></nobr> mirabilem historiam videntibus praestant, etc.</p>
<br> <h4><center>IN ACTIONE QUINTA.
<em>Et inventum est in quarta.</em> </center></h4>
<p>CAP. XVI.---<em>Reprehensio.</em> Falsissimum et omni
ridiculo dignum dictum Joannis praesbyteri, qui
non minus caeteris in imaginum adoratione insanisse
dignoscitur. Ait enim: Qui adorat imaginem,
et dicit, quoniam hic est Christus Filius
Dei, non peccat.</p>
<p><em>Responsio.</em> Sancti Augustini in psalmi LXXXVI
explanatione (post principium), inter caetera: Angustias
enim omnia pene corpora patiuntur, nec
ubique esse possunt, nec semper. Divinitas autem
quae ubique praesto est undique ad eam potest
duci similitudo, et totum potest esse in similitudinibus,
quia nihil eorum est in proprietatibus.
Nunquid Christus est janua, quemadmodum videmus
januas factas a fabro? non utique, et tamen
<nobr><sub></sub></nobr> dixit: <em>Ego sum janua</em> <strong>(Joan. X)</strong>. Aut nunquid sic
est pastor, quomodo videmus pastores istos praepositos
pecorum, etc.</p>
<br> <h4><center>EX SENSU. </center></h4>
<p>CAP. XVII.---<em>Reprehensio.</em> Quod illi libri, Vitae
Patrum quorum auctores ignorantur, non prorsus
idonei sint ad testimonia danda, et ad haec quae in
contentionem veniunt confirmanda.</p>
<p><em>Responsio.</em> Item ex libro sancti Augustini de
Quaestionibus in Evangelio secundum Lucam <strong>(Quaest.
evang., lib. II, quaest. 42)</strong>, inter caetera: Vasa
ejus in domo, sunt sensus carnales quibus ad
investigandam veritatem, quae intellectu capitur,
multi utentes penitus erraverunt, etc. Vitae enim
Patrum sine probabilibus auctoribus minime in
Ecclesia leguntur. Nam ab orthodoxis titulatae et
suscipiuntur et leguntur. Magis enim passiones
sanctorum martyrum sacri canones censuerunt,
ut liceat eas etiam in ecclesia legi, cum anniversarii
<nobr><sub></sub></nobr> dies eorum celebrantur.</p>
<p>CAP. XVIII.---<em>Reprehensio.</em> Quod non bonam
habeant memoriam qui, ut non obliviscantur sanctorum,
vel certe ipsius Domini, idcirco imagines
erigunt.</p>
<p><em>Responsio.</em> Ex commentario sancti Hieronymi in
Matthaeum evangelistam, inter caetera: Istiusmodi
homines dum volunt alterius imperitiam reprehendere,
ostendunt suam. Quamvis enim tenuis
humor et liquens esca, tamen cum in venis et
artubus concocta fuerit et digesta, per occultos
meatus corporis, quos Graeci <b>πίρους</b> vocant, ad inferiora
delabitur, et in secessum vadit, etc.</p>
<p>Item sancti Augustini in interpretationem psalmi
XCVIII (ante medium), inter caetera: Sion dicta
est civitas, quae est Jerusalem: dicta autem ex
interpretatione quadam nomen accipiens, quia Sion
speculatio dicitur, id est visio et contemplatio.
<nobr><sub></sub></nobr> Speculari enim prospicere est, vel conspicere, vel
intendere, ut videas. Est autem Sion omnis anima,
si intendit videre lucem quae videnda est.
Nam si ad suam attenderit tenebratur; si ad lucem
illius attenderit, illuminatur. Quia tamen manifestum
est Sion civitatem Dei esse, quae est civitas
Dei nisi sancta Ecclesia? etc.</p>
<br> <h4><center>INTERROGATIO. </center></h4>
<p>CAP. XIX. Ut scientes nos faciant, ubi in Veteri
vel Novo Testamento, aut in sex synodalibus conciliis
jubeantur imagines facere, vel factas adorare.</p>
<br> <h4><center>RESPONSIO. </center></h4>
<p>Nos quidem infra scientes facimus, sicut jam fecimus,
quia et in Veteri et in Novo Testamento, sive
in sex synodalibus conciliis semper venerandae faciunt
[fuerunt] sacrae imagines, et factae inter sancta
sanctorum titulabantur. Nam illi nobis dicere debebant
<nobr><sub></sub></nobr> in quali de ipsis sex synodalibus conciliis reprehensae
sint sacrae imagines. Enim vero in primo sancto
concilio saepius ostensum est quia sanctus Silvester
papa et Constantinus Christianissimus imperator
venerati sunt sacras imagines, et cum nomine
Christianitatis palam coram omnibus fideliter atque
mirabiliter eas ostenderunt, et a tunc usque hactenus
sanctorum pontificum, videlicet Silvestri, Marci
et Julii, mirae magnitudinis sanctae eorum ecclesiae
apud nos sunt depictae, tam in musivo quamque in
caeteris historiis cum sacris imaginibus ornatis. Item
in sancto secundo concilio sanctus Damasus elegantissimus
papa propriam suam fecit ecclesiam, cujus
sanctus Gregorius papa meminit in Dialogis, quae ex
nomine conditoris Damasi vocatur: similiter a tunc
usque hactenus historiis sacris et imaginibus pictam
habemus. Iterum et de sancto tertio concilio, sanctus
Coelestinus papa proprium suum coemeterium picturis
decoravit. Magis autem successor ejus beatus
Sixtus papa fecit basilicam sanctae Dei genitricis Mariae
<nobr><sub></sub></nobr> cognomento Majorem, quae et ad Praesepe dicitur.
Simili modo et ipse tam in metallis aureis quamque
in diversis historiis, sacris decoravit imaginibus.
Sed et per rogatum ejus, Valentinianus Augustus
fecit imaginem auream cum duodecim portis et Salvatore,
gemmis pretiosis ornatam, quam voto gratiae
super confessionem beati Petri apostoli posuit, et a
tunc usque hactenus apud nos ab omnibus fidelibus
venerantur. Itemque de sancto quarto concilio, egregius
atque mirificus praedicator sanctus Leo papa et
ipse fecit ecclesias, quas in musivo et diversis historiis
seu imaginibus pingens decoravit. Magis autem
in basilica beati Pauli apostoli, arcum ibidem majorem
faciens, et in musivo depingens Salvatorem
Dominum nostrum Jesum Christum, seu viginti quatuor
seniores, nomine suo versibus decoravit: et a
tunc usque hactenus fideliter a nobis venerantur. Et
de sancto quinto concilio sanctissimus Vigilius papa
in Lateranensi patriarchio basilicam faciens, pulcherrime
eam decoravit picturis, tam in historiis, quamque
<nobr><sub></sub></nobr> in sacris imaginibus: multo amplius vero ejus
sanctissimi successores dominus Pelagius atque dominus
Joannes mirae magnitudinis ecclesiam apostolorum
a solo aedificantes historias diversas tam in
musivo quam in variis coloribus cum sacris pingentes
imaginibus, et a tunc usque hactenus a nobis
venerantur. Sed et sanctus Gregorius papa in monasterio
suo pulchrum fecit oratorium, et ipsum diversis
historiis pingi fecit, atque sacras ibidem erexit
imagines: ubi et cum beato Eleutherio pro aegritudine
stomachi sui ingressus, in oratione pariter exauditi
sunt <strong>(Lib. III Dial., c. 33)</strong>. Et ille vir sanctus
Eleutherius, quem dicunt et mortuum suscitasse,
ante ipsas sacras imagines se prosternens, divinam
exorare clementiam cum sancto Gregorio non dubitavit:
sed fidem ferentes perfectam, pariter exauditi
sunt, et usque hactenus apud nos venerantur. Sed et
ecclesia Arianorum, cujus ipse sanctus Gregorius in
<nobr><sub></sub></nobr> Dialogis suis meminit <strong>(Lib. III, c. 30)</strong>, placuit eidem
sancto Gregorio ut in fide catholica, introductis illic
beati Sebastiani et sanctae Agathae martyrum reliquiis,
dedicari debuisset, quod et factum est. Et post
miraculum quod in eadem ecclesia factum est, diversis
historiis ipse beatus Gregorius pingi fecit eam;
tam in musivo quam in coloribus, et venerandas
imagines ibidem erexit, et a tunc usque hactenus
venerantur. Si enim voluerimus enarrare per ordinem,
nostri praedecessores pontifices quantas ecclesias
fecerunt usque nunc, mirifice in eis sacras imagines
erigentes, atque diversas historias pingentes, nec
non et venerantes, apostolice audemus dicere, deficiet
nos tempus enumerandi, atque eorum aedificia
cum sacris imaginibus et historiis explanandi. In
sexto vero sancto concilio non solum contemnere
non sunt ausi, sed etiam easdem sacras imagines
venerantes statuerunt <strong>(Canone 82)</strong>, agnum Christum
Deum nostrum secundum humanam figuram, et in
imaginibus a nunc pro veteri agno retitulari. Quapropter
<nobr><sub></sub></nobr> sanctus Ambrosius Mediolanensis episcopus
in libro tertio de Fide <strong>(Cap. 7)</strong>, inter caetera pro hujusmodi
docuit: Servemus ergo praecepta majorum,
nec haereditaria signacula ausi rudi temeritate
violemus. Librum signatum illum propheticum non
seniores, non potestates, non angeli, non archangeli
aperire ausi sunt <strong>(Apoc. V)</strong>, soli Christo explanandi
ejus praerogativa servata est. Librum sacerdotalem
quis nostrum resignare audeat, signatum a
confessoribus, et multorum jam martyrio consecratum?
Quem qui resignare coacti sunt, postea tamen
damnata fraude signarunt. Qui violari non ausi sunt,
confessores et martyres exstiterunt. Quomodo fidem
eorum possumus denegare quorum victoriam praedicamus?
Nemo metuat, nemo formidet, etc. Si
vero haeretici sanctam catholicam et apostolicam
Ecclesiam non oppugnassent, sancta sex synodalia
concilia necesse fieri non fuisset. Similiter si a
Leone et Constantino haereticis imperatoribus ipsa
sancta catholica et apostolica Ecclesia pro sacris
<nobr><sub></sub></nobr> imaginibus non fuisset oppugnata, praedecessores
mei sanctissimi pontifices concilia nequaquam fecissent,
neque nos postmodum fieri annueremus, nisi
pro tot millibus animarum, quae in haeresi manentes
et quotidie in eam deficientes in laqueo periclitabantur
diaboli. Sicut enim in sancta quarta synodo definitum
est, pro vera fide dicentibus ita: Quam
nos a nostris majoribus traditam debemus cum omni
competenti devotione defendere, et dignitatem propriae
venerationis beato apostolo Petro intemeratam
et in nostris temporibus conservare; quatenus beatissimus
Romanae civitatis episcopus, cui principatum
sacerdotii super omnes antiquitas contulit, locum
habeat ac facultatem de fide et sacerdotibus judicare.
Et ideo praedecessor noster sanctissimus
Gregorius junior papa, scribens ad Leonem et Constantinum
haereticos imperatores: Pro sacris imaginibus,
inquit, omnia et ipsa nostra tradimus, si
contigerit, corpora. Nam nunquam novitatem recipimus,
<nobr><sub></sub></nobr> aut a religione paterna ulla declinamus ratione.
Divina enim vox interminatur, quae per omnia debet
praecaveri: <em>Si totum mundum quis lucretur, et
animae suae faciat detrimentum, lucratus est nihil.</em>
<strong>(Matth. XVI.)</strong></p>
<p>Item et in alia sua epistola pro ipsis sacris imaginibus
rationabiliter eos increpans, inter caetera dixit
<strong>(Gelasius papa in epist. 10, ad Anastasium imperatorem)</strong>:
Legitur namque dixisse quidam doctissimus
ac venerabilis Pater quia duo sunt quibus principaliter
hic regitur mundus, auctoritas videlicet sacrata
pontificum et regalis potestas. In quibus tanto gravius
pondus est sacerdotum, quanto etiam pro ipsis
regibus hominum in divino reddituri sunt examine
rationem. Et idcirco nequaquam nos quispiam terminos
patrum nostrorum transgredi facere valebit,
neque novitates vocum imponere: sed in ea orthodoxa
fide quam suscepimus manentes, et olitanam
<nobr><sub></sub></nobr> traditionem amplectentes, praedecessorum nostrorum
sanctissimorum pontificum procul dubio veneramur
et tenemus pro sacris imaginibus concilia, nullum
quemlibet jam exinde contrarium sermonem suscipientes,
neque rationem reddentes. Nam sanctus
Gregorius mellifluus doctor in homilia super Ezechielem
prophetam <strong>(Homil. 16, post medium)</strong>, dum
de intellectu sacri eloquii per temporum incrementa
pollente tractaret, adjunxit: <em>Pertransibunt plurimi,
et multiplex erit scientia</em> <strong>(Daniel. XII)</strong>. Sancti Patres,
quos per sacram Scripturam cognoscimus, ante legem
quidem in unius Dei cognitione salvati sunt, perfectam
vitae simplicis obedientiam habentes, et saepe
videndo angelos, jam aliquid de contemplatione tangentes.
Data autem lege, sancti Patres etiam in decem
sunt mandatis eruditi, ut per cognitionem unius
Dei, etiam in legis se operibus exercerent. Superveniente
autem gratia per Testamentum Novum, omnis
fidelis populus unum Deum Trinitatem esse cognovit,
et virtutem Decalogi in ejus agnitione complevit.
<nobr><sub></sub></nobr> Unde sciendum nobis est quia et per incrementa
temporum crevit scientia spiritalium Patrum.
Plus namque Moyses quam Abraham, plus prophetae
quam Moyses, plus apostoli quam prophetae in omnipotentis
Dei scientia eruditi sunt. Fallor, si haec
ipsa Scripturae testimoniis non affirmo. <em>Pertransibunt,</em>
inquit, <em>plurimi, et multiplex erit scientia</em> <strong>(Ibid.)</strong>.
Sed haec eadem quae de Abraham, Moyse, prophetis
et apostolis diximus, ex ejusdem Scripturae verbis, si
possimus, ostendamus. Quis enim nesciat quia Abraham
cum Deo locutus est? et tamen ad Moysen
Dominus dicit: <em>Ego sum Deus Abraham, et Deus
Isaac, et Deus Jacob: et nomen meum Adonai non
indicavi eis</em> <strong>(Exod. III et VI)</strong>. Ecce plus Moysi quam
Abrahae innotuerat, qui illud de se Moysi indicat
quod se Abrahae non indicasse narrabat. Sed videamus
si prophetae plus quam Moyses divinam scientiam
apprehendere potuerunt. Ecce Psalmista dicit:
<em>Quomodo dilexi legem tuam, Domine? tota die meditatio
</em><nobr><sub></sub></nobr> <em>mea est</em> <strong>(Psal. CXVIII)</strong>; atque subjungit: <em>Super
omnes docentes me intellexi, quia testimonia tua meditatio
mea est</em> <strong>(Ibid.)</strong>. Et iterum: <em>Super seniores
intellexi</em> <strong>(Ibid.)</strong>. Qui ergo legem meditari se memorat,
et super omnes docentes se ac super seniores
intellexisse testatur, quia divinam scientiam plus
quam Moyses acceperat, manifestat. Quomodo autem
ostensuri sumus quia plus sancti apostoli edocti sunt
quam prophetae? Certe Veritas dicit: <em>Multi reges et
prophetae voluerunt videre quae videtis, et non viderunt</em>
<strong>(Luc. X)</strong>. Plus ergo quam prophetae de divina scientia
noverunt, quia quod illi in solo spiritu audierant,
ipsi etiam corporaliter videbant. Impleta itaque est
ea, quam diximus, Danielis sententia: <em>Quia pertransibunt
plurimi, et multiplex erit scientia</em> <strong>(Daniel. XII)</strong>.
Quanto enim mundus ad extremitatem ducitur, tanto
nobis aeternae scientiae aditus largius aperitur, etc.</p>
<p>Item sancti Gregorii super Job <strong>(Lib. IV, c. 10)</strong>, inter
caetera: Sancti quippe doctores, qui ad virtutem
et alios instruunt, hostes devorant, dum eos intra
<nobr><sub></sub></nobr> corpus suum per vim conversionis immutant:
quos lapidibus fundae subjiciunt, quia dum fortes
quosque in sancta Ecclesia viros instituunt, per eos
adversariorum superbientium pectora dura confringunt.
Quid namque per fundam, nisi sancta Ecclesia
figuratur? Funda namque dum in gyrum mittitur,
sicut de illa lapides exeunt quibus adversariorum
pectora feriantur, ita sancta Ecclesia dum volubilitate
temporum per tribulationum circumitum ducitur,
fortes ex illa viri prodeunt, quibus quasi lapideis
ictibus iniquorum corda tundantur.</p>
<br> <h4><center>IN ACTIONE SEPTIMA. </center></h4>
<p>CAP. XX.---<em>Reprehensio.</em> Quanta ratione mysterium
Dominicae crucis ab imaginibus distet, quas
quidem illi eidem aequiparare contendunt.</p>
<p><em>Responsio.</em> Sancti Ambrosii Mediolanensis episcopi
ex libro de Incarnatione <strong>(Cap. 7)</strong>, inter caetera:
<nobr><sub></sub></nobr> Nunquid cum et divinitatem ejus adoramus et
carnem, Christum dividimus? Nunquid cum in eo
imaginem Dei crucemque veneramur, dividimus eum?
Apostolus certe qui de eo dixit: <em>Quoniam etsi crucifixus
est ex infirmitate, vivit tamen ex virtute Dei</em>
<strong>(I Cor. XIII)</strong>, ipse dixit: <em>Quia non divisus est Christus,</em>
etc. <strong>(I Cor. I)</strong>.</p>
<p>Item ejusdem sancti Ambrosii ex libro I <strong>(Cap. 4)</strong>
de Fide, inter caetera: Imaginem Apostolus dicit,
et Arius dicit esse dissimilem? Cur imago, si similitudinem
non habet? In picturis nolunt homines esse
dissimiles, et Arius dissimilem Patrem contendit in
Filio. Et post pauca: Prophetae dicunt: <em>Splendor
est enim lucis aeternae, et speculum sine macula Dei
majestatis, et imago bonitatis illius,</em> etc. <strong>(Sap. 7.)</strong></p>
<p>Item ex epistola sancti Gregorii papae Leontio exconsuli
missa <strong>(Lib. VII, epistola 34)</strong>, inter caetera:
Oleum quippe sanctae crucis et aloes lignum suscepimus:
unum, quod tactu benedicat; aliud, quod per
incensum bene redoleat. Decebat igitur ut bonus vir
<nobr><sub></sub></nobr> ea transmitteret quae iram nobis Domini placare
potuissent. Et post pauca: Praeterea benedictionem
vobis sancti Petri apostolorum principis, clavim
sacratissimi sepulcri ejus, in qua benedictio de catenis
illius est inserta, transmisimus; ut quod ejus
collum ligavit ad martyrium, hoc vestrum ab omnibus
peccatis solvat.</p>
<br> <h4><center>IN FINE LIBRI. </center></h4>
<p>CAP. XXI.---<em>Reprehensio.</em> De eo quod Constantinus
et Irene in suis scriptis aiunt: Per eum, qui conregnat
nobis Deus.</p>
<p><em>Responsio.</em> Ex Proverbiis Salomonis, inter caetera:
<em>Meum est consilium et aequitas, mea prudentia, mea
est fortitudo. Per me reges regnant, et legum conditores
justa decernunt. Per me principes imperant, et
potentes decernunt justitiam. Ego diligentes me diligo</em>
<strong>(Prov. VIII)</strong>. Et post plurima: <em>Misericordia et veritas
custodiunt regem, et roboratur clementia thronus
ejus,</em> etc.</p>
<br> <h4><center>IN ACTIONE QUARTA. </center></h4><nobr><sub></sub></nobr> 
<p>CAP. XXII.---<em>Reprehensio.</em> De eo quod non bene intelligant
hoc, quod dictum est: <em>Dominum Deum tuum
adorabis, et illi soli servies:</em> ut adorationem quasi
absolute diceret, et servitium ipsi soli dixisset.</p>
<p><em>Responsio.</em> Sancti Ambrosii Mediolanensis episcopi
ex libro de Fide quinto, inter caetera: Cum legimus:
<em>Dominum Deum tuum adorabis, et illi soli servies</em>
<strong>(Matth. XVI)</strong>: utrum Christum non adorandum, et
Christo non existiment serviendum? Quod si illa,
quae adoravit eum, Chananaea impetrare meruit quod
poposcit, et Paulus apostolus, qui servum se Christi
prima scriptorum suorum praefatione profitetur
<strong>(Rom. I; Gal. I)</strong>, apostolus esse meruit, non ab hominibus,
neque per hominem, sed per Jesum Christum,
dicant quid arbitrentur sequendum: utrum cum Ario
malint sibi societatem esse perfidiae, ut solum et
verum Deum Christum negando ostendant, quia nec
adorandum eum, nec serviendum ei judicent; an vero
<nobr><sub></sub></nobr> consortium malint habere cum Paulo, qui serviendo
atque adorando etiam Christum, utique solum verum
Deum voce affectuque non diffitebatur, quem pio
servitio fatebatur? Quod si quis dicat, Quoniam Deum
Patrem adoret et Filius, quia scriptum est: <em>Vos adoratis
quod nescitis, nos adoramus quod scimus</em>
<strong>(Joan. IV)</strong>, consideret quando, et apud quem, et
cujus suscepto loquatur affectu, etc.</p>
<br> <h4><center>IN EADEM ACTIONE. </center></h4>
<p>CAP. XXIII.---<em>Reprehensio.</em> Quod cum Deus illocalis
sit, illi minus docte dixerint: Veneramur et
adoramus sicut locum Dei.</p>
<p><em>Responsio.</em> Beati Augustini in explanatione psalmi
LXXXVI (post principium) inter caetera: <em>Fundamentum,</em>
inquit Apostolus, <em>nemo potest ponere, praeter id quod
positum est, quod est Christus Jesus</em> <strong>(I Cor. III)</strong>. Quomodo
ergo fundamenta prophetae et apostoli? et quomodo
<nobr><sub></sub></nobr> fundamentum Christus Jesus, quo ulterius
nihil est? Quomodo putamus, nisi quemadmodum
aperte dicitur Sanctus sanctorum <strong>(Daniel. IX)</strong>, sic
figurate fundamentum fundamentorum? Si ergo
sacramenta cogites, Christus Sanctus sanctorum; si
gregem subditum cogites, Christus pastor pastorum;
si fabricam cogites, Christus fundamentum fundamentorum.
Et post pauca: Divinitas autem, quae
ubique praesto est, undique ad eam duci potest
similitudo, et totum potest esse in similitudinibus,
quia nihil horum est in proprietatibus, etc.</p>
<p>Item ejusdem sancti Augustini ex libro secundo de
Trinitate <strong>(Cap. 17)</strong>, inter caetera: Quid enim sibi
vult quod ait Dominus: <em>Ecce locus est penes me, et
stabis super petram</em> <strong>(Exod. XXXIII)</strong>? Quis locus terrenus
est penes Dominum, nisi hoc est penes eum
quod eum spiritaliter attingit? Nam quis locus
non est penes Dominum: <em>Qui attingit a fine usque
ad finem fortiter, et disponit omnia suaviter?</em> etc.
<strong>(Sap. VIII.)</strong></p>
<p><nobr><sub></sub></nobr> Item sancti Joannis Chrysostomi de sermone sancti
Pauli apostoli, ubi ait: <em>Non quod volo, hoc ago</em>
<strong>(Rom. VII)</strong>, et quoniam Jacob figura factus est Christi,
inter caetera: Venit in medio fluminum, et ut
vidit somnium, dixit: <em>Non est nihil aliud, nisi domus
Dei</em> <strong>(Gen. XXVIII)</strong>. Etenim non vidisti aedificium, sed
scalam. Sed quoniam sciebat quia scala figura est Ecclesiae,
dicebat: <em>Haec domus Dei,</em> haec Ecclesia est.
Et unde haec domus Dei Ecclesia est, dicit Paulus
Timotheo haec scribens: <em>Spero venire ad te cito. Si
autem tardavero, ut scias quomodo te oporteat in
domo Dei conversari, quae est Ecclesia Dei vivi,</em> etc.
<strong>(I Tim. III.)</strong></p>
<br> <h4><center>IN EADEM ACTIONE. </center></h4>
<p>CAP. XXV.---<em>Reprehensio.</em> Quod enim habeo [ab
eo] quod dicitur Salomon in templo fecisse boves et
leones, imaginum adoratio firmari possit, ut illi dicunt,
qui in earum adorationem anhelant. Sive illud
<nobr><sub></sub></nobr> quod in Ezechiele scriptum est: <em>Facies et cherubim
usque ad cameram</em> <strong>(Ezech. XLI)</strong>.</p>
<p><em>Responsio.</em> Jam saepius haec invenientes capitula
exaravimus, qualiter ea praedecessores nostri sanctissimi
pontifices in eorum sacris referentes conciliis
pro venerandis imaginibus constituere; et nimirum
constat eorum apostolicam censuram apud nos
observandam ac venerandam existere. Item ex libro
sancti Augustini de psalmo LXXXIV, inter caetera: In
Veteri Testamento figurabatur Novum Testamentum,
nonnulla figuraverat haec expressio veritatis. In illa
autem figura secundum quamdam praenuntiationem
futurorum data est illi populo terraque [terra quae]
dicta promissionis, etc. Item ex libro sancti Augustini
de Quaestionibus in Evangelium secundum
Lucam <strong>(Lib. II, quaest. 41)</strong>, inter caetera: Quid est
quod dicit Dominus: <em>Qui fuerit in tecto, et vasa ejus
in domo, non descendat tollere illa</em> <strong>(Luc. XVII)</strong>. In tecto
est qui excidens [excedens] carnalia, tanquam in
aura libera spiritaliter vivit. Et post pauca: Hujus
<nobr><sub></sub></nobr> ergo spiritalis viri jam vasa ista vacant in domo,
quia mente corpori supereminens, per aciem intelligentiae
tanquam in tecto positus, perspicuitate
sapientiae veluti coelo apertissimo fruitur, etc.</p>
<p>CAP. XXVI.---<em>Reprehensio.</em> Ultimum capitulum
est, ut sciat domnus apostolicus et Pater noster, et
cuncta simul Romanorum Ecclesia, ut secundum
quod continetur in epistola beatissimi Gregorii <strong>(Lib.
VII, epistola 9)</strong>, quam ad Serenum Massiliensem
episcopum direxit: Permittimus imagines sanctorum,
quicunque eas formare voluerint, tam in ecclesia,
quamque extra ecclesiam propter amorem Dei
et sanctorum ejus. Adorare vero eas nequaquam cogimus,
qui noluerint. Frangere vel destruere eas,
etiamsi quis voluerit, non permittimus. Et quia sensum
sanctissimi Gregorii sequi in hac epistola universalem
catholicam Ecclesiam Deo placitam indubitanter
libere profitemur.</p>
<p><nobr><sub></sub></nobr> <em>Responsio.</em> Hoc sacrum et venerandum capitulum
multum distat a totis supradictis capitulis. Et id
circo eum agnovimus vestrae a Deo servatae orthodoxaeque
regalis excellentiae esse proprium, in eo
ubi rectae fidei plena penitus confessa est sensum
sanctissimum Gregorii sequi. Meminit enim vestra
praerectissima regalis praeexcelsa scientia, qualiter
in ipsa sancti Gregorii papae epistola Sereno episcopo
Massiliensi directa (<em>Loc. cit.</em>), fertur inter
caetera contineri, ubi eumdem episcopum increpans
inquit: Aliud enim est picturam adorare, aliud per
picturae historiam, quid est adorandum, addiscere.
Nam quod legentibus scriptura, hoc idiotis praestat
pictura cernentibus: quia in ipsa etiam ignorantes
vident quod sequi debeant, in ipsa legunt qui litteras
nesciunt. Unde praecipue gentibus pro lectione
pictura est; quod magnopere a te, qui inter gentes
habitas, attendi debuerat. Et post pauca: Et
quia in locis venerabilibus sanctorum depingi historias
non sine ratione vetustas admisit. Et intervallo:
<nobr><sub></sub></nobr> Quia picturas imaginum, quae ad aedificationem
imperiti populi fuerant factae, ut nescientes litteras
ipsam historiam intendentes, quid actum sit discerent.
Iterum post pauca: Sed hoc sollicite fraternitas
tua admoneat, ut ex visione rei gestae ardorem
compunctionis percipiant, et in adorationem
solius omnipotentis sanctae Trinitatis humiliter prosternantur.
Simili modo et de alia sua epistola Januario
Calaritano episcopo directa <strong>(Lib. VII, ind. 2,
epist. 2)</strong> pro sacrarum imaginum veneratione, breviter
superius exaravimus. Sed et de epistola Secundino
servo Dei incluso Gallias directa <strong>(Epist. V)</strong>, similiter
intimavimus, ubi in ea ita fertur: Imagines
enim, quas nobis tibi dirigendas per Dulcitium diaconum
tuum rogasti, misimus. Valde nobis tua postulatio
placuit, quia illum in corde tota intentione
quaeris, cujus imaginem prae oculis habere desideras:
ut visio corporalis quotidiana te semper reddat
exercitatum, ut dum picturam vides, ad illum
<nobr><sub></sub></nobr> animo ardescas, cujus tu imaginem videre desideras.
Et post pauca: Scimus quia tu imaginem Salvatoris
nostri ideo non petis, ut quasi Deum colas, sed ob
recordationem Filii Dei in ejus amore recalescas, cujus
te imaginem videre desideras: et nos quidem
non quasi ante Divinitatem ante ipsas prosternimur,
sed illum adoramus quem per imaginem aut natum,
aut passum, aut in throno sedentem recordamur.
Et dum nos ipsa pictura quasi scriptura ad memoriam
Filii Dei reducit, animum nostrum aut de resurrectione
laetificat, aut de passione demulcet.
Ideoque direximus tibi surtarias duas continentes
[<em>In edit. Rom. deest</em> continentes] imagines Salvatoris,
sanctae Dei genitricis Mariae, beatorumque apostolorum
Petri et Pauli, per supradictum filium
nostrum diaconum, et unam crucem et clavem pro
benedictione, ut ab ipsa a maligno defensus permaneas,
cujus signo te esse munitum credis, etc. Et
quoniam in his vestrum a Deo inspiratum regalem
orthodoxum sensum, memorandum est etiam et docendum
<nobr><sub></sub></nobr> qualiter sanctus Gregorius papa Sereno episcopo
docuit, de sacris imaginibus, ut ex visione rei
gestae ardorem compunctionis percipiant; hoc est
easdem sacras imagines aspicientes in adoratione
solius omnipotentis sanctae Trinitatis humiliter prosternantur.
Eo ipso tenore Secundino servo Dei incluso
inquit <strong>(Lib. VII, ep. 53)</strong>: Ideo enim petis ut
non quasi Deum colas, sed ob recordationem Filii
Dei in ejus amore calescas, cujus imaginem te videre
desideras: et nos quidem non quasi ante Divinitatem
ante ipsas prosternimur, sed illum adoramus
quem per imaginem aut natum, aut passum, aut
in throno sedentem recordamur. Sicut vero innuit
Sereno episcopo, aspicientem sacras imagines in adorationem
humiliter se prosterni solius omnipotentis
sanctae Trinitatis, sic et Secundino incluso servo Dei
docuit, non quasi Deum colere, sed ante easdem sacras
imagines se prosternens, non quasi ante Divinitatem,
<nobr><sub></sub></nobr> ante ipsas prosterni; sed prosternente illum
adorare quem per imaginem aut natum, aut passum,
aut in throno sedentem recordamur. Ita vero
et nos eumdem ipsum irreprehensibilem et orthodoxum
sensum sancti Gregorii papae sequentes et
amplectentes dudum, Irene et Constantino imperatoribus
pro sacris imaginibus praedicandis erectione,
emisimus dicentes: Quia in universo mundo, ubi
Christianitas est, ipsae sacrae imagines permanentes,
ab omnibus fidelibus honorantur, ut per visibilem
vultum ad invisibilem Divinitatis majestatem mens
nostra rapiatur spirituali affectu pro contemplatione
figuratae imaginis secundum carnem, quam Filius Dei
pro nostra salute suscipere dignatus est; eumdem
Redemptorem nostrum, qui in coelis est, adoramus,
et in spiritu glorificantes collaudamus: quoniam,
juxta ut scriptum est, <em>Deus spiritus est</em> <strong>(Rom. IV)</strong>;
et ob hoc spiritaliter divinitatem ejus adoramus.
Nam absit a nobis ut ipsas imagines, sicut quidam
garriunt, deificemus: sed affectum et dilectionem
<nobr><sub></sub></nobr> nostram, quam in Dei amorem et sanctorum ejus
habemus, omnimodo proferimus: et sic divinae Scripturae
libros, ipsas imagines ob memoriam venerationis
habemus, nostrae fidei puritatem observantes, et
reliqua. Quidquid namque de sanctis Patrum opusculis
aliquantula ibidem exaravimus testimonia, in
eodem sensu atque tenore, ut praesentem diximus,
cum praedecessore nostro sancto Gregorio papa,
eumdem sensum fidei tenentes, emisimus praedicantes.
Illi vero, ut nobis missi nostri, videlicet Petrus
archipresbyter sanctae nostrae Romanae Ecclesiae,
Petrus religiosus presbyter et abbas venerabilis
monasterii sancti Sabae, viva voce dixerunt, statim
nostras apostolicas amplectentes syllabas, concilium
fieri jusserunt. Sed ab haereticis seditione facta in
Sicilia insula missi nostri sine responso reversi sunt:
et demum post eos mittentes iterum Constantinopolim
eos ascendi fecere. Et sic synodum istam secundum
nostram ordinationem fecerunt, et in pristino
statu sacras et venerandas imagines erexerunt. Et
<nobr><sub></sub></nobr> sicut de imaginibus, sancti Gregorii <small>[Note: <nobr><sub></sub></nobr> Hic et in tota hac epistola multa videntur corrupta quae mss. codd. desiderant.]</small> sensum et
nostrum continebatur: ita et ipsi in eadem synodo
definitionem confessi sunt, his osculum et honorabilem
salutationem reddidere; nequaquam secundum
fidem nostram, veram culturam, quae decet
soli divinae naturae. Insuper et pseudosyllogum illud
quod ab haereticis factum est sub Constantino haeretico
imperatore anathematizantes, cum eorum sequacibus
atque complicibus damnaverunt; ad fidem
orthodoxam sanctae catholicae et apostolicae reversi
Ecclesiae, per libellos eorum fecerunt rectae fidei
confessionem. Et ideo ipsam suscepimus synodum:
nam si eam minime recepissemus, et ad suum pristinum
vomitum erroris fuissent reversi, quis pro tot
millium animarum Christianorum interitu habuit
reddere rationem ante terribile tremendum divini
judicis examen, nisi nos solummodo? Si enim super
unum peccatorem poenitentiam agentem gaudium
<nobr><sub></sub></nobr> factum est in coelis <strong>(Luc. XV)</strong>, quanto magis de tot
millibus Christianorum qui sunt ab errore reversi,
quis non gaudeat, et cum Psalmista canat: <em>Accedite
ad eum et illuminamini, et vultus vestri non erubescent?</em>
et reliqua <strong>(Psal. XXXIII)</strong>. Nos vero adhuc pro
eadem synodo nullum responsum hactenus eidem
imperatori reddidimus, metuentes ne ad eorum reverterentur
errorem. Dudum quippe quando eos pro
sacris imaginibus erectione adhortati sumus, simili
modo et de dioecesi tam archiepiscoporum quam
et episcoporum sanctae catholicae et apostolicae Romanae
Ecclesiae commonentes quaesivimus restituere
eidem sanctae catholicae et apostolicae Romanae Ecclesiae
quae tunc cum patrimoniis nostris abstulerunt,
quando sacras imagines deposuerunt, et nec
responsum quodlibet exinde dederunt: et in hoc
ostenditur quia ex uno capitulo ab errore reversis,
ex aliis duobus in eodem permaneant errore. Si
enim ubique Christianorum Ecclesiae canonicae [<em>Pro</em>
canonici, <em>H.</em>] intactas suas possident dioeceses,
<nobr><sub></sub></nobr> quanto amplius sancta catholica et apostolica Romana
Ecclesia, quae est caput omnium Dei Ecclesiarum,
sua dioecesi, videlicet archiepiscoporum et episcoporum,
imo et patrimonia pro luminarium concinnatione
atque alimoniis pauperum irrefragabili
jure et tenere et possidere modis omnibus debet?
Unde si vestra annuerit a Deo protecta regalis excellentia,
eodem adhortamur impetu pro sacris imaginibus,
in pristino statu erectione gratiam agentes.
Sed de dioecesi sanctae nostrae Romanae Ecclesiae
tam archiepiscoporum quam episcoporum seu de
patrimoniis iterum increpantes commonemus, ut si
noluerit ea sanctae nostrae Romanae Ecclesiae restituere,
haereticum eum pro hujusmodi erroris perseverantia
esse decernemus. Plus enim cupimus salutem
animarum et rectae fidei stabilitatem conservare,
quam hujusmodi habitum mundi possidere. De vero
vestra praerectissima a Deo protecta excellentia orthodoxae
fidei stabilitate roborata freti existimus,
<nobr><sub></sub></nobr> quia radix ejus firmissima a pravis et infidelibus
hominum unquam concutitur vel movetur; sed in
ea, quae coepit rectae fidei traditionis doctrina spiritualis
matris suae sanctae catholicae et apostolicae
Romanae Ecclesiae tenere et amplecti, incunctanter
usque in saeculum saeculi sine reprehensione manere
credimus: et ideo confidimus de Dei nostri potentia,
quia quantum erga beatorum principum apostolorum
Petri ac Pauli Ecclesiam fidem geritis et amorem,
semper pro ejus profectu et exaltatione regali nisi,
undique certantes habueritis; tanto brachii sui
propitius in regalibus triumphis ab adversis et iniquis
hominibus vos defendere et circumtegere dignetur,
ut una cum spirituali filia nostra domina regina
vestraque praecelsa nobilissima prole longiori aevo
in hoc regnantes mundo, in futuro sine fine vitam
cum regno in arce poli habere mereamini. Incolumem
excellentiam vestram gratia superna custodiat.</p>

