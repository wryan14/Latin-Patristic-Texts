 (Quomodo Sathanam vidit et abegit.)

Dolore dehinc vitalia pulsante, cum fine iam propiore estuaret, quadam die vidit ex adverso diabolum consistere dixitque: "Quis nequitie tue, Sathan pessime, hic locus est? Sed tu beatissimi quoque Martini extremis improbus insidiator afuisti. Certe, si nos nullo predictos merito non revereris, quomodo tanti illius viri sanctitatem non extimuisti?" Tum postulata aqua benedicta contra demonem aspersit, et protinus illius horroris imago disparuit.
